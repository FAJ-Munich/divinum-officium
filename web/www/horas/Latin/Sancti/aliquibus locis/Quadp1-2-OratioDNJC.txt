[Officium]
Orationis Domini Nostri Jesu Christi in Monte Oliveti

[Rank]
;;Duplex majus;;4;;

[Rule]
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=138

[Ant Vespera]
Venit Jesus * cum discipulis suis in villam, quæ dicitur Gethsemani, et dixit illis: Sedete hic, donec vadam illuc, et orem.
Et assúmpto Petro, * et duobus filiis Zebedæi, cœpit contristari et mœstus esse.
Tunc ait illis: * Tristis est anima mea usque ad mortem: sustinete hic, et vigilate mecum.
Et progressus pusillum, * procidit in fáciem suam, orans, et dicens: Pater mi, si possibile est, transeat a me calix iste.
Pater mi, * si non potest hic calix transire, nisi bibam illum, fiat volúntas tua.

[Hymnus Vespera]
v. Aspice ut Verbum Patris a supernis
Sedibus, clemens et amore flagrans,
Perditis culpa genitis mederi
Pergit Adami.
_
Flebilem mundi miserans ruinam,
Et volens nostros reparare casus,
Orat, et prona veniam precatur
Fronte magister.
_
Flúctuat secum tot acerba volvens:
Hunc, ait supplex, calicem doloris,
Mi Pater, transfer; tua sed volúntas,
Non mea fiat.
_
Cum premat tristis pavor ima cordis,
Deficit languens Dominus; per artus
Sanguinis sudor fluit, atque guttis
Terra madescit.
_
At celer summo veniens Olympo
Angelus Jesum recreat jacentem:
Corpori vires redeunt, novóque
Robore surgit.
_
Laus, honor Patri, genitæeque Proli,
Cui datum nomen super omne nomen,
Et Paracleto decus atque virtus,
Omne per ævum.
Amen.

[Versum 1]
V. Tristis est ánima mea.
R. Usque ad mortem.

[Ant 1]
Pósitis génibus orábat, dicens: Pater, si vis, transfer cálicem istum a me: verúmtamen non mea volúntas, sed tua fiat.

[Oratio]
Dómine Jesu Christe, qui in horto verbo et exémplo nos oráre docuísti, ad tentatiónum perícula
superánda: concéde propítius; ut nos oratióni semper inténti, ejus copiósum fructum cónsequi me
reámur:
$Qui vivis

[Invit]
Christum Jesum in monte Olivarum orantem * Venite adoremus.

[Hymnus Matutinum]
@:Hymnus Vespera

[Ant Matutinum]
Ante orationem præpara animam tuam, et noli esse quasi homo qui tentat Deum.;;16
Non impediáris oráre semper, et ne vereáris usque ad mortem justificári.;;27
Omnia quæcúmque petiéritis in oratióne credéntes, accipiétis.;;141
Cum oratis, non éritis sicut hypócritæ, qui amant in synagógis et in anguHs platearum stantes orare, ut videantur ab hominibus.;;42
Tu autem cum oraveris, intra in cubiculum tuum, et clauso ostio, ora Patrem tuum in abscondito.;;63
Factum est autem in illis diebus, éxiit Jesus in montem orare, et erat pernóctans in oratione Dei.;;120
Tribulatio et angústia invenerunt me, mandata tua meditatio mea est.;;3
Sustinui qui simul contristaretur, et non fuit: et qui consolaretur, et non inveni.;;12
Adhæsit pavimento anima mea, vivifica me secúndum verbum tuum.;;87

[Nocturn 1 Versum]
@:Versum 1

[Nocturn 2 Versum]
V. Pater mi, si possíbile est.
R. Tránseat a me calix iste.

[Nocturn 3 Versum]
V. Vigiláte et oráte.
R. Ut non intrétis in tentatiónem.

[Lectio1]
De libro Tobíæ
!Tob 12:8-13
8 Bona est orátio cum ieiúnio, et eleemósyna magis quam thesáuros auri recóndere:
9 quóniam eleemósyna a morte líberat, et ipsa est quæ purgat peccáta, et facit inveníre misericórdiam et vitam ætérnam.
10 Qui autem fáciunt peccátum et iniquitátem, hostes sunt ánimæ suæ.
11 Manifésto ergo vobis veritátem, et non abscóndam a vobis occúltum sermónem.
12 Quando orábas cum lácrymis, et sepeliébas mórtuos, et derelinquébas prándium tuum, et mórtuos abscondébas per diem in domo tua, et nocte sepeliébas eos, ego óbtuli oratiónem tuam Dómino.
13 Et quia accéptus eras Deo, necésse fuit ut tentátio probáret te.

[Responsory1]
R. In ómnibus grátias ágite:
* Sine intermissióne oráte.
V. Hæc est enim volúntas Dei in Christo Jesu in ómnibus vobis.
R. Sine intermissióne oráte.

[Lectio2]
De Epistola beati Jacóbi Apóstoli.
!Jac 5:16-20
20 Oráte pro ínvicem ut salvémini: multum enim valet deprecátio iusti assídua.
17 Elías homo erat símilis nobis passíbilis: et oratióne orávit ut non plúeret super terram, et non pluit annos tres, et menses sex.
18 Et rursum orávit: et cælum dedit plúviam, et terra dedit fructum suum.
19 Fratres mei, si quis ex vobis erráverit a veritáte, et convérterit quis eum:
20 scire debet quóniam qui convérti fécerit peccatórem ab erróre viæ suæ, salvábit ánimam eius a morte, et opériet multitúdinem peccatórum.

[Responsory2]
R. Cum stábitis ad orándum,
* Dimittite, si quid habétis advérsus áliquem.
V. Ut et Pater vester, qui in cœlis est dimíttat vobis peccáta vestra.
R. Dimittite, si quid habétis advérsus áliquem.

[Lectio3]
De Epistola beati Pauli Apóstoli ad Hebrǽos
!Heb 5:5-10
5 Christus non semetípsum clarificávit ut póntifex fíeret: sed qui locútus est ad eum: Fílius meus es tu, ego hódie génui te.
6 Quemádmodum et in álio loco dicit: Tu es sacérdos in ætérnum, secúndum órdinem Melchísedech.
7 Qui in diébus carnis suæ preces, supplicationésque ad eum qui possit illum salvum fácere a morte cum clamóre válido, et lácrymis ófferens, exaudítus est pro sua reveréntia.
8 Et quidem cum esset Fílius Dei, dídicit ex iis, quæ passus est, obediéntiam:
9 et consummátus, factus est ómnibus obtemperántibus sibi, causa salútis ætérnæ,
10 appellátus a Deo póntifex iuxta órdinem Melchísedech.

[Responsory3]
R. Exaudívit Dóminus deprecatiónem meam:
* Dóminus oratiónem meam suscépit.
V. Clamávi in toto corde meo, exaúdi me Dómine.
R. Dóminus oratiónem meam suscépit.
&Gloria
R. Dóminus oratiónem meam suscépit.

[Lectio4]
Ex Tractátu sancti Cypriáni Epíscopi et Mártyris
!De Oratione Dominica
Nec verbis tantum, sed et factis Dominus orare nos dócuit, ipse orans frequenter, et deprecans, et quid facere nos oporteret exempli sui contestatione demonstrans, sicut scriptum est: Ipse autem fuit secedens in solitúdinem, et adorans. Et iterum: Exivit in montem orare, et fuit pernoctans in oratione Dei. Quod si ille orabat, qui sine peccato erat, quanto magis peccatores oportet orare! Et si ille per totam noctem jugiter vigilans continuis precibus orabat, quanto nos magis in frequentanda oratione debemus nocte vigilare! Orabat autem Ddminus, et rogabat non pro se: quid enim pro se innocens precaretur? sed pro delictis nostris, sicut et ipse declarat, cum dicit ad Petrum: Ecce satanas expetivit ut vos vexaret quomodo triticum: ego autem rogavi pro te, ne deficiat fides tua. Et póstmodum pro omnibus Patrem deprecatur, dicens: Non pro his autem rogo solis, sed et pro illis, qui creditúri sunt per verbum ipsorum in me: ut omnes unum sint, sicut tu, Pater, in me, et ego in te; ut et ipsi in nobis unum sint.

[Responsory4]
R. Simon, Simon, ecce satanas expetivit vos ut cribraret sicut triticum:
* Ego autem rogavi pro te, ut non deficiat fides tua.
V. Et tu aliquando conversus confirma fratres tuos.
R. Ego autem rogavi pro te, ut non deficiat fides tua.

[Lectio5]
Ex Commentariis sancti Anselmi Episcopi.
!In Epist. ad Hebræos, cap. 5
Sicut verus Pontifex obtulit preces: nam in Evangelio sæpe legitur orásse, et maxime apud Lucam, qui sacerdotis in eo descripsit personam. Sed et quidquid ipse egit in carne, preces et supplicationes fuerunt pro hominibus. Tota vita sua Patrem oravit de resurrectione carnis suæ, ac de nostra salúte, et instante jam passione, óbtulit supplicationes, id est, humillimas et instantissimas orationes cum summa devotione cordis et affectióne, quando factus in agonía prolíxius orabat et factus est sudor ejus sicut guttæ sanguinis decurrentis in terram. Et has preces supplicationesque obtulit, id est, óbviam tulit Patri per exauditionem sibi obvianti. Obtulit eas ad eum qui posset illum a morte salvum fácere, id est resuscitáre, ad eum quem scivit esse sufficientem ut salvaret eum, id estm immortálem et impassibilem faceret eripiéndo a morte; ut nec anima remaneret in inferno, nec caro putrésceret in sepúlchro.

[Responsory5]
R. Oratio humiliantis se nubes penetrabit:
* Et donec propinquet, non consolabitur.
V. Et non discedet donec Altissimus aspiciat.
R. Et donec propinquet, non consolabitur.

[Lectio6]
Et óbtulit has cum clamore valido, id est, cum intentione piæ devotionis vehementissima et efficacissima, ut quando prolixius orabat, et etiam cum lacrimis; quia in illa prolixa oratione credendus est lacrimas effudisse, cum et guttæ sanguinis pro sudóre decúrrerent ab ejus corpore; et exauditus est, quia quod qusesierat, accepit in resurrectione. Exauditus est, id est, extra númerum aliorum omnium auditus est, quóniam super omnem creaturam post laboris sui militiam a Patre sublimatus est, et hoc pro sui reverentia, id est, secundum hoc, quod ipse sicut Dei Filius, dignus est reverentia et veneratione. Vel pro sua reverentia in Deum, id est, propter quod ipse super omnia Patrem reveritus est et honoravit. Sive pro sua reverentia, id est, sicut sua religio meruit. Sanguinis quoque ejus effusio potest intelligi clamor validus, in quo exauditus est pro reverentia ejusdem passionis. Reverentia est, quod sine peccato passus est sola caritate.

[Responsory6]
R. Fiant aures tuæ auscultantes, et oculi tui aperti:
* Ut aúdias oratiónem servi tui.
V. Quam ego oro coram te hodie nocte ac die.
R. Ut aúdias oratiónem servi tui.
&Gloria
R. Ut aúdias oratiónem servi tui.

[Lectio7]
Léctio sancti Evangélii secúndum Lucam
!Luc 22:
In illo témpore: Egréssus Jesus ibat secúndum consuetúdinem in montem Olivarum. Secúti sunt autem illum et discipuli. Et réliqua.
_
Homilía sancti Ambrósii Episcopi
!Lib. 10. Commcnt. in Luc. c. 22.
Transfer a me cálicem istum: quasi homo mortem recúsans, quasi Deus sententiam suam servans. Oportet enim mori nos sæculo, ut resurgamus Deo: ut juxta divinam senténtiam lex maledictionis resolúta in terræ limum natúræ fine solvatur. Quod autem ait: Non mea volúntas, sed tua fiat; suam ad hominem rétulit, Patris ad divinitatem. Volúntas enim hominis, temporalis, volúntas divinitatis, ætema. Non alia volúntas Patris, alia Filii. Una enim volúntas, ubi una divinitas. Disce tamen Deo esse subjectus, ut non quod ipse vis eligas, sed quod Deo scias esse placitúrum.

[Responsory7]
R. Veni in altitúdinem maris:
* Et tempestas demersit me.
V. Salvum me fac Deus, quoniam intraverunt aquæ usque ad animam meam.
R. Et tempestas demersit me.

[Lectio8]
Deinde verborum ipsórum proprietatem consideremus. Tristis est, inquit, animamea. Et alibi: Nunc anima meaturbata est valde. Non ergo suscipiens, sed suscepta turbatur. Anima enim obnoxia passionibus, divinitas libera. Denique spiritus promptus, caro autem infirma. Tristis autem est non ipse, sed anima. Non est tristis sapientia, non divina substantia, sed anima. Suscepit enim animam meam, suscepit corpusmeum. Non me fefellit, ut aliud esset, et aliud videretur. Tristis videbatur, et tristis erat non pro sua passióne, sed pro nostra dispersióne.

[Responsory8]
R.Intret in conspectu tuo oratio mea:
* Inclina aurem tuam ad precem meam.
V. Quia repleta est malis anima mea, et vita mea inferno appropinquavit.
R. Inclina aurem tuam ad precem meam.
&Gloria
R. Inclina aurem tuam ad precem meam.

[Lectio9]
Dénique ait: Percutiam pastórem, et dispergentur oves gregis. Tristis erat, quia nos parvulos
relinquebat. Ceterum quam constanter se morti obtúlerit consequentia declarant: quandoquidem
quærentibus occúrrit, turbatos confirmavit, trepidos provocavit, proditorem osculi dignatione suscepit. Nec illud distat a vero, si tristis erat pro persecutoribus suis, quos sciebat immanis sacrilegii pœnas datúros. Et ideo dixit: Transfer hunc calicem a me. Non quia Deus, Dei Filius, mortem timebat; sed quia nec malos pro se perire volebat.

[Ant Laudes]
@:Ant Vespera

[Capitulum Laudes]
!Mt 26
Venit Jesus ad discipulos suos, et invenit eos dormientes, et dicit Petro: Sic non potuistis una hora vigilare mecum? Vigilate, et orate, ut non intrétis in tentationem.
$Deo gratias

[Hymnus Laudes]
v. Venit e cœlo mediator alto,
Quem sacri dudum cecinóre vates:
Parce mcerori, lacrimisque amaris,
Filia Sion.
_
Attulit mortem vetus hortus, unde
Culpa prodivit: novus iste vitam
Hortus en affert, ubi nocte Jesus
Permanet orans.
_
Vindicem placat Genitoris iram:
Reprimit forti jacienda dextra
Fúlmina: occúrrit sceleri expiando
Sponte Redemptor.
_
Sic teret duros laqueos averni,
Et diu clausam reserabit aulam,
Nos ad seterni revocans beata
Gaúdia regni.
_
Laus, honor Patri, genitæeque Proli,
Cui datum nomen super omne nomen,
Et Paracleto decus atque virtus,
Omne per ævum.
Amen.

[Versum 2]
V. Doce nos oráre.
R. Sic ergo vos orábitis.

[Ant 2]
Factus in agonía prolíxius orábat; et factus est sudor ejus guttæ sánguinis decurréntis in terram.

[Lectio Prima]
!Matth. 5
Oráte pro persequéntibus et calumniántibus vos: ut sitis fílii Patris vestri, qui in cœlis est.

[Responsory Breve Tertia]
R.br. Tristis est * Anima mea.
R. Tristis est * Anima mea.
V. Usque ad mortem.
* Anima mea.
&Gloria
R. Tristis est * Anima mea.

[Versum Tertia]
@:Nocturn 2 Versum

[Capitulum Sexta]
!Luc 21
Vigiláte itaque omni tempore orantes, ut digni habeamini fúgere ista omnia quse futúra sunt, et stare ante Filium hominis.
$Deo gratias

[Responsory Breve Sexta]
R.br. Pater mi, * Si possíbile est.
R. Pater mi, * Si possíbile est.
V. Tránseat a me calix iste.
* Si possíbile est.
&Gloria
R. Pater mi, * Si possíbile est.

[Versum Sexta]
@:Nocturn 3 Versum

[Responsory Breve Nona]
R.br. Vigiláte, * Et oráte.
R. Vigiláte, * Et oráte.
V. Ut non intrétis in tentatiónem.
* Et oráte.
&Gloria
R. Vigiláte, * Et oráte.

[Capitulum Nona]
@:Lectio Prima
$Deo gratias

[Versum Nona]
@:Versum 3

[Versum 3]
V. Factus est sudor ejus.
R. Sicut guttæ sánguinis.

[Ant 3]
Ecce appropinquávit hora, et Fílius hóminis tradétur in manus peccatórum.
