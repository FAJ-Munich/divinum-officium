[Ant 1]
Módicum * et non vidébitis me, dicit Dóminus: íterum módicum, et vidébitis me, quia vado ad Patrem, allelúja, allelúja.

[Oratio]
Deus, qui errántibus, ut in viam possint redíre justítiæ, veritátis tuæ lumen osténdis: da cunctis, qui christiána professióne censéntur, et illa respúere, quæ huic inimíca sunt nómini; et ea, quæ sunt apta, sectári.
$Per Dominum

[Commemoratio]
!Commemoratio pro Octava S. Joseph
@Tempora/Pasc2-3:Oratio

[Responsory1]
R. Dignus es, Dómine, accípere librum, et aperíre signácula ejus, allelúja: quóniam occísus es, et redemísti nos Deo 
* In sánguine tuo, allelúja.
V. Fecísti enim nos Deo nostro regnum et sacerdótium.
R. In sánguine tuo, allelúja.

[Responsory2]
R. Ego sicut vitis fructificávi suavitátem odóris, allelúja: 
* Transíte ad me, omnes qui concupíscitis me, et a generatiónibus meis adimplémini, allelúja, allelúja.
V. In me omnis grátia viæ et veritátis: in me omnes spes vitæ et virtútis.
R. Transíte ad me, omnes qui concupíscitis me, et a generatiónibus meis adimplémini, allelúja, allelúja.

[Responsory3]
R. Audívi vocem de cælo, tamquam vocem tonítrui magni, allelúja: Regnábit Deus noster in ætérnum, allelúja: 
* Quia facta est salus, et virtus, et potéstas Christi ejus, allelúja, allelúja. 
V. Et vox de throno exívit, dicens: Laudem dícite Deo nostro, omnes Sancti ejus, et qui timétis Deum, pusílli et magni.
R. Quia facta est salus, et virtus, et potéstas Christi ejus, allelúja, allelúja. 
&Gloria
R. Quia facta est salus, et virtus, et potéstas Christi ejus, allelúja, allelúja.

[Responsory4]
R. Locútus est ad me unus ex septem Angelis, dicens: Veni, osténdam tibi novam nuptam, sponsam Agni: 
* Et vidi Jerúsalem descendéntem de cælo, ornátam monílibus suis, allelúja, allelúja, allelúja.
V. Et sústulit me in spíritu in montem magnum et altum.
R. Et vidi Jerúsalem descendéntem de cælo, ornátam monílibus suis, allelúja, allelúja, allelúja.

[Responsory5]
R. Audívi vocem in cælo Angelórum multórum dicéntium: 
* Timéte Dóminum, et date claritátem illi, et adoráte eum, qui fecit cælum et terram, mare et fontes aquárum, allelúja, allelúja.
V. Vidi Angelum Dei fortem, volántem per médium cæli, voce magna clamántem et dicéntem.
R. Timéte Dóminum, et date claritátem illi, et adoráte eum, qui fecit cælum et terram, mare et fontes aquárum, allelúja, allelúja.

[Responsory6]
R. Véniens a Líbano quam pulchra facta est, allelúja: 
* Et odor vestimentórum ejus super ómnia arómata, allelúja, allelúja.
V. Favus distíllans lábia ejus, mel et lac sub lingua ejus.
R. Et odor vestimentórum ejus super ómnia arómata, allelúja, allelúja.
&Gloria
R. Et odor vestimentórum ejus super ómnia arómata, allelúja, allelúja.

[Responsory7]
R. Decantábat pópulus Israël, allelúja: et univérsa multitúdo Jacob canébat legítime: 
* Et David cum cantóribus cítharam percutiébat in domo Dómini, et laudes Deo canébat, allelúja, allelúja.
V. Sanctificáti sunt ergo sacerdótes et levítæ: et univérsus Israël deducébat arcam fœ́deris Dómini in júbilo.
R. Et David cum cantóribus cítharam percutiébat in domo Dómini, et laudes Deo canébat, allelúja, allelúja.

[Responsory8]
R. Tristítia vestra, allelúja, 
* Convertétur in gáudium, allelúja, allelúja.
V. Mundus autem gaudébit, vos vero contristabímini, sed tristítia vestra.
R. Convertétur in gáudium, allelúja, allelúja.
&Gloria
R. Convertétur in gáudium, allelúja, allelúja.

[Capitulum Laudes]
!1 Pet 2:11
v. Caríssimi: Obsecro vos tamquam ádvenas et peregrínos abstinére vos a carnálibus desidériis, quæ mílitant advérsus ánimam.
$Deo gratias

[Capitulum Sexta]
!1 Pet 2:13-14
v. Subjécti ígitur estóte omni humánæ creatúræ propter Deum: sive regi quasi præcellénti: sive dúcibus tamquam ab eo missis ad vindíctam malefactórum, laudem vero bonórum.
$Deo gratias

[Capitulum Nona]
!1 Pet 2:18-19
v. Servi, súbditi estóte in omni timóre dóminis, non tantum bonis et modéstis, sed étiam dýscolis. Hæc est enim grátia in Christo Jesu Dómino nostro.
$Deo gratias

[Ant 3]
Amen dico vobis, * quia plorábitis et flébitis vos: mundus autem gaudébit, vos vero contristabímini, sed tristítia vestra convertétur in gáudium, allelúja.
