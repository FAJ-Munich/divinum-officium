[Responsory1]
R. Quid me quǽritis interfícere, hóminem qui vera locútus sum vobis? 
* Si male locútus sum, testimónium pérhibe de malo: si autem bene, cur me cædis?
V. Multa bona ópera operátus sum vobis: propter quod opus vultis me occídere?
R. Si male locútus sum, testimónium pérhibe de malo: si autem bene, cur me cædis?

[Responsory2]
R. Addúxi vos per desértum quadragínta annis ego Dóminus, et non sunt attríta vestiménta vestra: 
* Manna de cælo plui vobis, et oblíti estis me, dicit Dóminus.
V. Ego addúxi vos de terra Ægýpti, et de domo servitútis liberávi vos.
R. Manna de cælo plui vobis, et oblíti estis me, dicit Dóminus.

[Ant 2]
Quid me quǽritis * interfícere, hóminem qui vera locútus sum vobis?

[Oratio 2]
Sacræ nobis, quǽsumus, Dómine, observatiónis jejúnia: et piæ conversatiónis augméntum, et tuæ propitiatiónis contínuum præstent auxílium.
$Per Dominum.

[Ant 3]
Nemo in eum misit manum: * quia nondum vénerat hora ejus.

[Oratio 3]
Miserére, Dómine, pópulo tuo: et contínuis tribulatiónibus laborántem propítius respiráre concéde.
$Per Dominum.
