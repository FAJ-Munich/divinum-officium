[Ant 1]
Dixit Dóminus * ad Noë: Finis univérsæ carnis venit coram me: fac tibi arcam de lignis lævigátis, ut salvétur univérsum semen in ea.

[Oratio]
Deus, qui cónspicis, quia ex nulla nostra actióne confídimus: concéde propítius; ut, contra advérsa ómnia Doctóris géntium protectióne muniámur.
$Per Dominum

[Responsory1]
R. Dixit Dóminus ad Noë: Finis univérsæ carnis venit coram me: repléta est terra iniquitáte eórum,
* Et ego dispérdam eos cum terra.
V. Fac tibi arcam de lignis lævigátis, mansiúnculas in ea fácies.
R. Et ego dispérdam eos cum terra.

[Responsory2]
R. Noë, vir justus atque perféctus, cum Deo ambulávit:
* Et fecit ómnia quæcúmque præcépit ei Deus.
V. Fecit sibi arcam, ut salvarétur univérsum semen.
R. Et fecit ómnia quæcúmque præcépit ei Deus.

[Responsory3]
R. Quadragínta dies et noctes apérti sunt cæli, et ex omni carne habénte spíritum vitæ ingréssa sunt in arcam:
* Et clausit a foris óstium Dóminus.
V. In artículo diéi illíus ingréssus est Noë in arcam et fílii ejus, et uxor illíus et uxóres filiórum ejus.
R. Et clausit a foris óstium Dóminus.
&Gloria
R. Et clausit a foris óstium Dóminus.

[Responsory4]
R. Ædificávit Noë altáre Dómino, ófferens super illud holocáustum: odoratúsque est Dóminus odórem suavitátis, et benedíxit ei, dicens:
* Créscite, et multiplicámini, et repléte terram.
V. Ecce ego státuam pactum meum vobíscum, et cum sémine vestro post vos.
R. Créscite, et multiplicámini, et repléte terram.

[Responsory5]
R. Ponam arcum meum in núbibus cæli, dixit Dóminus ad Noë:
* Et recordábor fœ́deris mei, quod pépigi tecum.
V. Cumque obdúxero núbibus cælum, apparébit arcus meus in núbibus.
R. Et recordábor fœ́deris mei, quod pépigi tecum.

[Responsory6]
R. Per memetípsum jurávi, dicit Dóminus, non adíciam ultra aquas dilúvii super terram: pacti mei recordábor,
* Ut non perdam aquis dilúvii omnem carnem.
V. Arcum meum ponam in núbibus, et erit signum fœ́deris inter me et inter terram.
R. Ut non perdam aquis dilúvii omnem carnem.
&Gloria
R. Ut non perdam aquis dilúvii omnem carnem.

[Responsory7]
R. Benedíxit Deus Noë, et fíliis ejus, et dixit ad eos:
* Créscite, et multiplicámini, et repléte terram.
V. Ecce ego státuam pactum meum vobíscum, et cum sémine vestro post vos.
R. Créscite, et multiplicámini, et repléte terram.

[Responsory8]
R. Ecce ego státuam pactum meum vobíscum, et cum sémine vestro post vos:
* Neque erit deínceps dilúvium díssipans terram.
V. Arcum meum ponam in núbibus, et erit signum fœ́deris inter me et inter terram.
R. Neque erit deínceps dilúvium díssipans terram.

[Responsory9]
R. Cum turba plúrima convenírent ad Jesum, et de civitátibus properárent ad eum, dixit per similitúdinem:
* Exiit qui séminat, semináre semen suum.
V. Et dum séminat, áliud cécidit in terram bonam, et ortum fecit fructum céntuplum.
R. Exiit qui séminat, semináre semen suum.
&Gloria
R. Exiit qui séminat, semináre semen suum.

[Ant Laudes]
Secúndum magnam misericórdiam * tuam miserére mei, Deus.
Si mihi Dóminus * salvátor fúerit, non timébo, quid fáciat mihi homo.
In velaménto * clamávi valde dilúculo: Deus, Deus meus, ad te de luce vígilo.
Hymnum dicámus * Dómino Deo nostro.
In excélsis, * laudáte Deum.
(sed rubrica tridentina aut rubrica monastica)
In týmpano et choro, * in chordis et órgano, laudáte Deum.

[Capitulum Laudes]
!2 Cor 11:19-20
v. Fratres: Libénter suffértis insipiéntes, cum sitis ipsi sapiéntes: sustinétis enim si quis vos in servitútem rédigit, si quis dévorat, si quis áccipit, si quis extóllitur, si quis in fáciem vos cædit.
$Deo gratias

[Ant 2]
Cum turba * plúrima convenírent ad Jesum, et de civitátibus properárent ad eum, dixit per similitúdinem: Exiit qui séminat, semináre semen suum.

[Ant Prima]
Semen cécidit * in terram bonam, et áttulit fructum in patiéntia.

[Ant Tertia]
Qui verbum Dei * rétinent corde perfécto et óptimo, fructum áfferunt in patiéntia.

[Ant Sexta]
Semen cécidit * in terram bonam, et áttulit fructum, áliud centésimum, et áliud sexagésimum.

[Capitulum Sexta]
!2 Cor 11:25
v. Ter virgis cæsus sum, semel lapidátus sum: ter naufrágium feci, nocte et die in profúndo maris fui.
$Deo gratias

[Ant Nona]
Si vere, fratres, * dívites esse cúpitis, veras divítias amáte.

[Capitulum Nona]
!2 Cor 12:9
v. Libénter ígitur gloriábor in infirmitátibus meis, ut inhábitet in me virtus Christi.
$Deo gratias

[Ant 3]
Vobis datum est * nosse mystérium regni Dei, céteris autem in parábolis, dixit Jesus discípulis suis.
