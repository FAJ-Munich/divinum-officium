[Ant 1]
Pater juste, * mundus te non cognóvit: ego autem novi te, quia tu me misísti.

[Oratio]
Omnípotens sempitérne Deus, qui humáno géneri, ad imitándum humilitátis exémplum, Salvatórem nostrum carnem súmere, et crucem subíre fecísti: concéde propítius; ut et patiéntiæ ipsíus habére documénta, et resurrectiónis consórtia mereámur.
$Per eumdem

[Responsory1]
R. In die qua invocávi te, Dómine, dixísti: Noli timére: 
* Judicásti causam meam, et liberásti me, Dómine, Deus meus.
V. In die tribulatiónis meæ clamávi ad te, quia exaudísti me.
R. Judicásti causam meam, et liberásti me, Dómine, Deus meus.

[Responsory2]
R. Fratres mei elongavérunt se a me: et noti mei
* Quasi aliéni recessérunt a me.
V. Dereliquérunt me próximi mei, et qui me novérunt.
R. Quasi aliéni recessérunt a me.

[Responsory3]
R. Atténde, Dómine, ad me, et audi voces adversariórum meórum: 
* Numquid rédditur pro bono malum, quia fodérunt fóveam ánimæ meæ?
V. Recordáre quod stéterim in conspéctu tuo, ut lóquerer pro eis bonum, et avérterem indignatiónem tuam ab eis.
R. Numquid rédditur pro bono malum, quia fodérunt fóveam ánimæ meæ?
&Gloria
R. Atténde, Dómine, ad me, et audi voces adversariórum meórum: * Numquid rédditur pro bono malum, quia fodérunt fóveam ánimæ meæ?

[Responsory4]
R. Conclúsit vias meas inimícus, insidiátor factus est mihi sicut leo in abscóndito, replévit et inebriávit me amaritúdine: deduxérunt in lacum mortis vitam meam, et posuérunt lápidem contra me. 
* Vide, Dómine, iniquitátes illórum: et júdica causam ánimæ meæ, defénsor vitæ meæ.
V. Factus sum in derísum omni pópulo meo, cánticum eórum tota die.
R. Vide, Dómine, iniquitátes illórum: et júdica causam ánimæ meæ, defénsor vitæ meæ.

[Responsory5]
R. Salvum me fac, Deus, quóniam intravérunt aquæ usque ad ánimam meam: ne avértas fáciem tuam a me:
* Quóniam tríbulor, exáudi me, Dómine, Deus meus.
V. Inténde ánimæ meæ, et líbera eam: propter inimícos meos éripe me.
R. Quóniam tríbulor, exáudi me, Dómine, Deus meus.

[Responsory6]
R. Noli esse mihi, Dómine, aliénus: parce mihi in die mala: confundántur omnes qui me persequúntur, 
* Et non confúndar ego.
V. Confundántur omnes inimíci mei, qui quærunt ánimam meam.
R. Et non confúndar ego.
&Gloria
R. Noli esse mihi, Dómine, aliénus: parce mihi in die mala: confundántur omnes qui me persequúntur, * Et non confúndar ego.

[Responsory7]
R. Dóminus mecum est tamquam bellátor fortis: proptérea persecúti sunt me, et intellégere non potuérunt: Dómine, probas renes et corda: 
* Tibi revelávi causam meam.
V. Vidísti, Dómine, iniquitátes eórum advérsum me: júdica judícium meum.
R. Tibi revelávi causam meam.

[Responsory8]
R. Dixérunt ímpii apud se, non recte cogitántes: Circumveniámus justum, quóniam contrárius est opéribus nostris: promíttit se sciéntiam Dei habére, Fílium Dei se nóminat, et gloriátur patrem se habére Deum: 
* Videámus si sermónes illíus veri sunt: et si est vere Fílius Dei, líberet eum de mánibus nostris: morte turpíssima condemnémus eum.
V. Tamquam nugáces æstimáti sumus ab illo, et ábstinet se a viis nostris tamquam ab immundítiis: et præfert novíssima justórum.
R. Videámus si sermónes illíus veri sunt: et si est vere Fílius Dei, líberet eum de mánibus nostris: morte turpíssima condemnémus eum.

[Responsory9]
R. Circumdedérunt me viri mendáces: sine causa flagéllis cecidérunt me: 
* Sed tu, Dómine defénsor, víndica me.
V. Quóniam tribulátio próxima est, et non est qui ádjuvet.
R. Sed tu, Dómine defénsor, víndica me.
&Gloria
R. Circumdedérunt me viri mendáces: sine causa flagéllis cecidérunt me: * Sed tu, Dómine defénsor, víndica me.

[Ant Laudes]
Dóminus Deus * auxiliátor meus: et ídeo non sum confúsus.
Circumdántes * circumdedérunt me: et in nómine Dómini vindicábor in eis.
Júdica causam meam: * defénde, quia potens es, Dómine.
Cum Angelis * et púeris fidéles inveniámur, triumphatóri mortis clamántes: Hosánna in excélsis.
Confundántur * qui me persequúntur, et non confúndar ego, Dómine, Deus meus.

[Capitulum Laudes]
!Phil 2:5-7
v. Fratres: Hoc enim sentíte in vobis, quod et in Christo Jesu: qui, cum in forma Dei esset, non rapínam arbitrátus est esse se æquálem Deo: sed semetípsum exinanívit, formam servi accípiens, in similitúdinem hóminum factus, et hábitu invéntus ut homo.
$Deo gratias

[Ant 2]
Turba multa, * quæ convénerat ad diem festum, clamábat Dómino: Benedíctus qui venit in nómine Dómini: Hosánna in excélsis.

[Ant Prima]
Púeri Hebræórum * tolléntes ramos olivárum, obviavérunt Dómino clamántes et dicéntes: Hosánna in excélsis.

[Ant Tertia]
Púeri Hebræórum * vestiménta prosternébant in via, et clamábant, dicéntes: Hosánna Fílio David: benedíctus qui venit in nómine Dómini.

[Ant Sexta]
Tibi revelávi * causam meam, defénsor vitæ meæ, Dómine, Deus meus.

[Capitulum Sexta]
!Phil 2:8-9
v. Humiliávit semetípsum factus obédiens usque ad mortem, mortem autem crucis. Propter quod et Deus exaltávit illum, et donávit illi nomen, quod est super omne nomen.
$Deo gratias

[Ant Nona]
Invocábo * nomen tuum, Dómine: ne avértas fáciem tuam a clamóre meo.

[Capitulum Nona]
!Phil 2:10-11
v. In nómine Jesu omne genu flectátur cæléstium, terréstrium, et infernórum: et omnis lingua confiteátur, quia Dóminus Jesus Christus in glória est Dei Patris.
$Deo gratias

[Ant 3]
Scriptum est enim: * Percútiam pastórem, et dispergéntur oves gregis: postquam autem resurréxero, præcédam vos in Galilǽam: ibi me vidébitis, dicit Dóminus.
