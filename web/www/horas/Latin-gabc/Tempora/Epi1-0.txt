[Ant Vespera]
Jacob autem * génuit Joseph virum Maríæ; de qua natus est Jesus, qui vocátur Christus.;;109
Angelus Dómini * appáruit in somnis Joseph, dicens: Joseph, fili David, noli timére accípere Maríam cónjugem tuam; quod enim in ea natum est, de Spíritu Sancto est.;;112
Pastóres venérunt * festinántes, et invenérunt Maríam, et Joseph, et Infántem pósitum in præsépio.;;121
Magi, intrántes domum, * invenérunt Púerum cum María, matre ejus.;;126
Erat Pater ejus * et Mater mirántes super his quæ dicebántur de illo.;;147

[Hymnus Vespera]
v. O lux beáta cǽlitum
Et summa spes mortálium,
Jesu, o cui doméstica
Arrísit orto cáritas:
_
María, dives grátia,
O sola quæ casto potes
Fovére Jesum péctore,
Cum lacte donans óscula:
_
Tuque ex vetústis pátribus
Delécte custos Vírginis
Dulci patris quem nómine 
Divína Proles ínvocat:
_
De stirpe Jesse nóbili
Nati in salútem géntium,
Audíte nos qui súpplices
Vestras ad aras sístimus.
_
Dum sol redux ad vésperum
Rebus nitórem détrahit,
Nos hic manéntes íntimo
Ex corde vota fúndimus.
_
Qua vestra sedes flóruit
Virtútis omnis grátia, 
Hanc detur in domésticis
Reférre posse móribus.
_
Jesu, tuis obédiens
Qui factus es paréntibus,
Cum Patre summo ac Spíritu
Semper tibi sit glória.
Amen.

[Doxology]
Jesu, tuis obédiens
Qui factus es paréntibus,
Cum Patre summo ac Spíritu
Semper tibi sit glória.
Amen.

[Versum 1]
V. Beáti qui hábitant in domo tua, Dómine.
R. In sǽcula sæculórum laudábunt te.

[Ant 1]
Verbum caro * factum est, et habitávit in nobis, plenum grátiæ et veritátis; de cujus plenitúdine omnes nos accépimus, et grátiam pro grátia, allelúja.

[Oratio]
Dómine Jesu Christe, qui, Maríæ et Joseph súbditus, domésticam vitam ineffabílibus virtútibus consecrásti: fac nos, utriúsque auxílio, Famíliæ sanctæ tuæ exémplis ínstrui; et consórtium cónsequi sempitérnum:
$Qui vivis

[Commemoratio]
@Tempora/Epi1-0a:Oratio:s/V\. .*/V. Omnes de Saba vénient, allelúja./ s/R\. .*/R. Aurum et thus deferéntes, allelúja./
(sed rubrica cisterciensis)
@Tempora/Epi1-0a:Oratio

[Invit]
Christum Dei Fílium, Maríæ et Joseph súbditum, * Veníte, adorémus.

[Hymnus Matutinum]
v. Sacra jam splendent decoráta lychnis
Templa, jam sertis redimítur ara,
Et pio fumant redoléntque acérræ
Thuris honóre.
_
Num juvet Summo Géniti Parénte 
Régios ortus celebráre cantu?
Num domus David, décora et vetústæ
Nómina gentis?
_
Grátius nobis memoráre parvum
Názaræ tectum, tenuémque cultum;
Grátius Jesu tácitam reférre
Cármine vitam.
_
Nili ab extrémis peregrínus oris,
Angeli ductu, própere remígrat
Multa perpéssus Puer, et patérno
Límine sospes,
_
Arte, qua Joseph, húmili excoléndus
Abdito Jesus juvenéscit ævo,
Seque fabrílis sócium labóris
Adicit ultro.
_
Irriget sudor mea membra, dixit,
Antequam sparso mádeant cruóre:
Hæc quoque humáno géneri expiándo
Pœna luátur.
_
Assidet Nato pia Mater almo,
Assidet Sponso bona nupta, felix
Si potest curas releváre fessis
Múnere amíco.
_
O neque expértes óperæ et labóris,
Nec mali ignári, míseros juváte,
Quos reluctántes per acúta rerum
Urget egéstas.
_
Démite his fastus, quibus ampla splendet
Fáustitas, mentem date rebus æquam:
Quotquot implórant cólumen, benígno
Cérnite vultu.
_
Sit tibi, Jesu, decus atque virtus,
Sancta qui vitæ documénta præbes,
Quique cum summo Genitóre et almo
Flámine regnas.
Amen.

[Ant Matutinum]
Cum indúcerent * púerum Jesum paréntes ejus, accépit eum Símeon in ulnas suas, et benedíxit Deum.;;8
Ut perfecérunt * ómnia secúndum legem Dómini, revérsi sunt in Galilǽam in civitátem suam Názareth.;;18
Puer autem * crescébat, et confortabátur plenus sapiéntia, et grátia Dei erat in illo.;;23
Consúrgens Joseph * accépit púerum et matrem ejus nocte, et secéssit in Ægýptum.;;44
Angelus Dómini * appáruit in somnis Joseph in Ægýpto, dicens: Surge et áccipe púerum et matrem ejus, et vade in terram Israël.;;45
Et véniens * habitávit Názareth, ut adimplerétur quod dictum est per Prophétas: Quóniam Nazarǽus vocábitur.;;86
Ibant paréntes Jesu * per omnes annos in Jerúsalem in die solémni Paschæ.;;95
Cum redírent, * remánsit puer Jesus in Jerúsalem, et non cognovérunt paréntes ejus.;;96
Non inveniéntes Jesum * regréssi sunt in Jerúsalem, requiréntes eum.;;97

[Nocturn 1 Versum]
V. Propter nos egénus factus est cum esset dives.
R. Ut illíus inópia nos dívites essémus.

[Nocturn 2 Versum]
V. Dóminus vias suas docébit nos.
R. Et ambulábimus in sémitis ejus.

[Nocturn 3 Versum]
V. Pauper sum ego, et in labóribus a juventúte mea.
R. Exaltátus autem humiliátus sum, et conturbátus.

[Responsory1]
R. Deus noster in terris visus est, 
* Et cum homínibus conversátus est.
V. Hic adinvénit omnem viam disciplínæ, et trádidit illam Jacob púero suo.
R. Et cum homínibus conversátus est.

[Responsory2]
R. Beáti qui hábitant 
* In domo tua, Dómine.
V. In sǽcula sæculórum laudábunt te.
R. In domo tua, Dómine.

[Responsory3]
R. Débuit per ómnia frátribus assimilári, 
* Ut miséricors fíeret.
V. Cum esset Fílius Dei, dídicit ex iis quæ passus est, obediéntiam.
R. Ut miséricors fíeret.
&Gloria
R. Ut miséricors fíeret.

[Responsory4]
R. Ego autem mendícus sum et pauper: 
* Dóminus sollícitus est mei.
V. Labóres mánuum tuárum quia manducábis, beátus es, et bene tibi erit.
R. Dóminus sollícitus est mei.

[Responsory5]
R. Vulpes fóveas habent, et vólucres cæli nidos,
* Fílius autem hóminis non habet ubi caput reclínet.
V. Pauper sum ego, et in labóribus a juventúte mea.
R. Fílius autem hóminis non habet ubi caput reclínet.

[Responsory6]
R. Cum in forma Dei esset, semetípsum exinanívit, 
* Formam servi accípiens.
V. Humiliávit semetípsum, factus obédiens usque ad mortem.
R. Formam servi accípiens.
&Gloria
R. Formam servi accípiens.

[Responsory7]
R. Vere tu es Rex abscónditus, 
* Deus Israël Salvátor.
V. Tu doces hóminem sciéntiam.
R. Deus Israël Salvátor.

[Responsory8]
R. Sicut per inobediéntiam uníus hóminis peccatóres constitúti sunt multi: 
* Ita et per uníus obeditiónem justi constituéntur multi.
V. Venit Názareth et erat súbditus illis.
R. Ita et per uníus obeditiónem justi constituéntur multi.
&Gloria
R. Ita et per uníus obeditiónem justi constituéntur multi.

[Versum 0]
V. Ecce testem pópulis dedi eum.
R. Ducem ac praceptórem géntibus.

[Ant Laudes]
Post tríduum * invenérunt Jesum in templo sedéntem in médio doctórum, audiéntem illos, et interrogántem eos.
Dixit mater Jesu * ad illum: Fili, quid fecísti nobis sic? Ecce pater tuus et ego doléntes quærebámus te.
Descéndit Jesus * cum eis, et venit Názareth, et erat súbditus illis.
Et Jesus proficiébat * sapiéntia, et ætáte, et grátia apud Deum et hómines.
Et dicébant: * Unde huic sapiéntia hæc, et virtútes? Nonne hic est fabri fílius?

[Capitulum Laudes]
!Luc 2:51
v. Descéndit Jesus cum María et Joseph, et venit Názareth: et erat súbditus illis.
$Deo gratias

[Hymnus Laudes]
v. O gente felix hóspita,
Augústa sedes Názaræ,
Quæ fovit alma Ecclésiæ
Et prótulit primórdia.
_
Sol, qui perérrat áureo
Terras jacéntes lúmine,
Nil grátius per sǽcula
Hac vidit æde, aut sánctius.
_
Ad hanc frequéntes cónvolant
Cæléstis aulæ núntii, 
Virtútis hoc sacrárium
Visunt, revísunt, éxcolunt.
_
Qua mente Jesus, qua manu,
Optáta patris pérficit!
Quo Virgo gestit gáudio
Matérna obíre múnera!
_
Adest amóris párticeps
Curǽque Joseph cónjugi,
Quos mille jungit néxibus
Virtútis auctor grátia.
_
Hi diligéntes ínvicem
In Jesu amórem cónfluunt,
Utríque Jesus mútuæ
Dat caritátis prǽmia.
_
Sic fiat, ut nos cáritas
Jungat perénni fœ́dere,
Pacémque alens domésticam
Amára vitæ témperet!
_
Jesu, tuis obédiens
Qui factus es paréntibus,
Cum Patre summo ac Spíritu
Semper tibi sit glória.
Amen.

[Versum 2]
V. Ponam univérsos fílios tuos doctos a Dómino.
R. Et multitúdinem pacis fíliis tuis.

[Ant 2]
Illúmina nos, Dómine, * exémplis Famíliæ tuæ, et dírige pedes nostros in viam pacis.

[Lectio Prima]
!Phil 2:7
v. Semetípsum exinanívit formam servi accípiens, in similitúdinem hóminum factus, et hábitu invéntus ut homo.

[Versum Prima]
Qui Maríæ et Joseph súbditus fuísti.

[Responsory Breve Tertia]
R.br. Propter nos egénus factus est * Cum esset dives.
R. Propter nos egénus factus est * Cum esset dives.
V. Ut illíus inópia nos dívites essémus.
R. Cum esset dives.
&Gloria
R. Propter nos egénus factus est * Cum esset dives.

[Capitulum Sexta]
!Rom 5:19
v. Sicut per inobediéntiam uníus hóminis peccatóres constitúti sunt multi, ita et per uníus obeditiónem justi constituéntur multi.
$Deo gratias

[Responsory Breve Sexta]
R.br. Dóminus vias suas * Docébit nos.
R. Dóminus vias suas * Docébit nos.
V. Et ambulábimus in sémitis ejus.
R. Docébit nos.
&Gloria
R. Dóminus vias suas * Docébit nos.

[Responsory Breve Nona]
R.br. Pauper sum ego, * Et in labóribus a juventúte mea.
R. Pauper sum ego, * Et in labóribus a juventúte mea.
V. Exaltátus autem, humiliátus sum et conturbátus.
R. Et in labóribus a juventúte mea.
&Gloria
R. Pauper sum ego, * Et in labóribus a juventúte mea.

[Ant Vespera 3]
Post tríduum * invenérunt Jesum in templo sedéntem in médio doctórum, audiéntem illos, et interrogántem eos.;;109
Dixit mater Jesu * ad illum: Fili, quid fecísti nobis sic? Ecce pater tuus et ego doléntes quærebámus te.;;112
Descéndit Jesus * cum eis, et venit Názareth, et erat súbditus illis.;;121
Et Jesus proficiébat * sapiéntia, et ætate, et grátia apud Deum et hómines.;;126
Et dicébant: * Unde huic sapiéntia hæc, et virtútes? Nonne hic est fabri fílius?;;147

[Ant 3]
María autem * conservábat ómnia verba hæc, cónferens in corde suo.
