[Responsory1]
R. Versa est in luctum cíthara mea, et órganum meum in vocem fléntium: 
* Parce mihi, Dómine, nihil enim sunt dies mei.
V. Cutis mea denigráta est super me, et ossa mea aruérunt.
R. Parce mihi, Dómine, nihil enim sunt dies mei.

[Responsory2]
R. Utinam appenderéntur peccáta mea, quibus iram mérui, 
* Et calámitas, quam pátior, in statéra.
V. Quasi aréna maris hæc grávior apparéret, unde et verba mea dolóre sunt plena.
R. Et calámitas, quam pátior, in statéra.
