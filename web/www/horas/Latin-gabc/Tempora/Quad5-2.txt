[Responsory1]
R. Adjútor et suscéptor meus es tu, Dómine: et in verbum tuum sperávi: 
* Declináte a me, malígni: et scrutábor mandáta Dei mei.
V. Iníquos ódio hábui: et legem tuam diléxi.
R. Declináte a me, malígni: et scrutábor mandáta Dei mei.

[Responsory2]
R. Docébo iníquos vias tuas: et ímpii ad te converténtur: 
* Líbera me de sanguínibus, Deus, Deus salútis meæ.
V. Dómine, lábia mea apéries: et os meum annuntiábit laudem tuam.
R. Líbera me de sanguínibus, Deus, Deus salútis meæ.

[Responsory3]
R. Ne perdas cum ímpiis, Deus, ánimam meam, et cum viris sánguinum vitam meam: 
* Rédime me, Dómine.
V. Eripe me, Dómine, ab hómine malo, a viro iníquo líbera me.
R. Rédime me, Dómine.
&Gloria
R. Ne perdas cum ímpiis, Deus, ánimam meam, et cum viris sánguinum vitam meam: * Rédime me, Dómine.

[Ant 2]
Tempus meum * nondum advénit, tempus autem vestrum semper est parátum.

[Oratio 2]
Nostra tibi, Dómine, quǽsumus, sint accépta jejúnia: quæ nos et expiándo, grátia tua dignos effíciant, et ad remédia perdúcant ætérna.
$Per Dominum

[Ant 3]
Vos ascéndite * ad diem festum hunc: ego autem non ascéndam, quia tempus meum nondum advénit.

[Oratio 3]
Da nobis, quǽsumus, Dómine, perseverántem in tua voluntáte famulátum: ut in diébus nostris et mérito et número pópulus tibi sérviens augeátur.
$Per Dominum
