[Rank]
In Sollemnitate Beatae Mariae Virginis Patronæ Bavariæ;;Duplex I classis;;6.5;;ex C11

[Rule]
ex C11;
12 lectiones
Antiphonas horas
Doxology=Nat

[Ant Vespera]
Stella maris * attendámus, qui transíre decertámus Babylónis flúmina, allelúja.;;109;;8G
Hæc ut nostram * indefésse cymbam regat, est necésse, per fluctus et fúlmina, allelúja.;;112;;1g
Ad Mariam *  dirigámus cursum, ad hanc erigámus mentes, manus, lúmina, allelúja.;;121;;8G
Hæc de lacu * Babylónis ad tranquíllæ visiónis nos edúcat cúlmina, allelúja.;;126;;1f
Hinc celéuma * præcinámus, quo Patrónam salutámus: Ave, magna Dómina, allelúja!;;147;;8Gstar

[Capitulum Vespera]
@CommuneM/C10

[Versum 1]
{initial-style:0;%%(c3) V/. O(h)ra(h) pro(h) no(h)bis,(h) mag(h)na(h) Pa(h)tró(h)na(h) Ba(h)vá(hi)ri(hr)æ,(h_) (,) al(h)le(fe)lú(f_0h)ja.(hiH'Ghih.ghG'FE'fggf.) 
R/.(::) Ut(h) dig(h)ni(h) ef(h)fi(h)ci(h)á(h)mur(h) pro(h)mis(h)si(h)ó(h)ni(h)bus(h) Chri(hi)sti,(h_) (,) al(h)le(fe)lú(f_0h)ja.(hiH'Ghih.ghG'FE'fggf.) (::)}

[Ant 1]
Descénde cælo, * fília Príncipis, pulchrósque gressus fígere Bóicis gináre terris, qua vocáris, ínclita magna Patróna regni, allelúja.;;solemn8G

[Oratio]
Deus, qui dilécti Fílii tui Genetrícem nobis Matrem ac Regni Patrónam dare dignátus es: concéde propítius; ut sub hujus Matris tutéla ab omni hóstium defendámur incúrsu, et sine timóre in sanctitáte et justítia tibi serviámus.
$Per eumdem

[Invit]
Christum Regem adorémus * Et Maríam collaudémus, piam nostram Dóminam, allelúja.

[Hymnus Matutinum]
Supérni Sponsa Príncipis,
Propitiátrix hóminis,
María, Virgo régia,
Plena laudáris grátia.
_
Compésce carnis fómitem
Hostísque sævi rábiem;
Terréna da despícere,
Supérna concupíscere.
_
Baváriæ præsidium!
Da robur, fer auxílium;
Da cælis rora grátiam
In tuam hanc famíliam.
_
Constrínge nos suávibus
Tuis, Mater, ampléxibus;
Nos redde gratos Fílio
Sanctóque reple gáudio.
_
* Jesu, tibi sit glória,
Qui natus es de Vírgine,
Cum Patr(e), et almo Spíritu,
In sempitérna, sǽcula. Amen.

[Ant Matutinum]
Terram nostram cælitus * ros inebriávit, florem cum divínitus Christum germinávit, allelúja.;;8
;;18
;;23
;;44
;;45
;;47
V. Elégit eam Deus, et præelégit eam, allelúja.
R. In tabernáculo suo habitáre facit eam, allelúja.
Virga florem, * stella solem, coætérnam Patri Prolem Virgo Mater génuit, allelúja.;;84
;;86
;;95
;;96
;;97
;;98
V. Venérunt mihi ómnia bona páriter cum illa, allelúja.
R. Et innumerábilis honéstas per manus illíus, allelúja.
Signum magnum * fémina est amícta sole hæc refúlgens Dómina gloriósa Prole, allelúja.;;249;250;251
V. Sub tuum præsídium confúgimus, allelúja.
R. Sub quo secúri lætique dégimus, allelúja.

[Lectio1]
De Parábolis Salomónis
!Prov. 2:10-15
10 Si intráverit sapiéntia cor tuum, et sciéntia ánimæ tuæ placúerit,
11 consílium custódiet te, et prudéntia servábit te:
12 ut eruáris a via mala, et ab hómine qui pervérsa lóquitur:
13 qui relínquunt iter rectum, et ámbulant per vias tenebrósas:
14 qui lætántur cum malefécerint, et exsúltant in rebus péssimis:
15 quorum viæ pervérsæ sunt, et infámes gressus eórum.

[Responsory1]
R. Sicut ros in grámine, descéndit in Vírgine
* Verbum summi Patris, allelúja.
V. Patrem non deséruit et mortálem índuit formam alvo Matris.
R. Verbum summi Patris, allelúja. 

[Lectio2]
!Prov. 3:21-26
21 Fili mi, ne éffluant hæc ab óculis tuis. Custódi legem atque consílium,
22 et erit vita ánimæ tuæ, et grátia fáucibus tuis.
23 Tunc ambulábis fiduciáliter in via tua, et pes tuus non impínget.
24 Si dormíeris, non timébis: quiésces, et suávis erit somnus tuus.
25 Ne páveas repentíno terróre, et irruéntes tibi poténtias impiórum.
26 Dóminus enim erit in látere tuo, et custódiet pedem tuum ne capiáris.

[Responsory2]
R. Arens virga jam floréscit, Virgo parit et nitéscit:
* Stupenda natívitas, allelúja!
V. Novus Infans, novus Frater, nova Virgo, nova Mater: admirána nóvitas!
R. Stupenda natívitas, allelúja!

[Lectio3]
@Commune/C11:Lectio1:s/De Parábolis Salomónis//s

[Responsory3]
Salve, decus firmaménti, tu caliginósæ menti
* Désuper irrádia, allelúja.
V. Placa mare, maris stella, ne invólvat nos procélla nec tempéstas obvia.
R. Désuper irrádia, allelúja.

[Lectio4]
@CommuneB/C11:Lectio2

[Lectio5]
Maximiliánus, dux Baváriæ et princeps eléctor primus, cum anno millésimo sexcentésimo vigésimo e prœ́lio ad Montem Album commísso, milítibus sanctam Maríam invocántibus, victor cum suis Monáchium rediísset, statim in ecclésiam Cathedrálem secéssit. Ubi, jánuis clausis, segregátus ab ómnibus, coram státua illa celebérrima Mariána, quam paulo post inde in forum principále supra altam colúmnam transférri jussit, multas de victória reportáta grátias egit atque ad singuláre Matris cæléstis præsídium univérso regno suo implorándum eníxe eam rogávit, ut Patróna Baváriæ et esse et appellári dignarétur. Cujus pii voti áliud signum est áltera illa státua ejúsdem Patróna Baváriæ, qua idem dux frontem principálem residéntiæ régiæ insigníri vóluit.

[Responsory5]
O Mária, stella maris, pietáte singuláris,
* Pietátis óculo, allelúja.
V. Nos dignéris intuéri; ne cunctéris miseréri naufragánti sǽculo.
R. Pietátis óculo, allelúja. 

[Lectio6]
Maríæ patrocínio Bavária jam dudum addícta vidétur. Antiquíssimæ enim ecclésiæ a sǽculo octávo et nono imprímis Matri Dei dedicabántur, ut Laurissána, Spirénsis, Frisingénsis, prima ecclésia Augustána, Vetus Capélla Ratisbonénsis aliǽque. Speciáli mentióne dignum est illud sacéllum, quod Carolingórum ætáte in Vétere prǽdio Hodingáno, Altœ́tting nunc vocáto, juxta Régiam constrúctum et póstea splendidíssime exornatum est. Ibídem a médio sǽculo séptimo décimo corda príncipum Wittelsbacénsium recóndita asservántur. Innúmeri vero fidéles, cum ad ália Mariána Baváriæ sanctuária, ut ad Ettalénse illus præclárum, quod a Ludovíco Bávaro imperatóre státua marmórea ex Itália addúcta insignítum est, ad Bambergénse, Herbipolénse, Birkensteinénse, Wemdingánum aliáque, tum imprímis ad Hodingánum contínuo fere peregrinántur. Venerántur quoque singulárem thesáurum in ecclésia Hospítii ducális Monacénsis. Illic ante státuam Matris dolorósæ Maximiliánus, princeps eléctor tértius, saltem quovis die Sábbato Missæ sacrifício assístere solébat et moribúndus státuam ipsam ad se deférri jussit.

[Responsory6]
R. Virgo, virga salutáris, singuláris portus maris,
* Porta vitæ, prǽvia, allelúja.
V. Nos immérsos in profúndo duc in portum, et a mundo tua mundet grátia. 
R. Porta vitæ, prǽvia, allelúja. 

[Lectio7]
Mariánus iste cultus apud pósteros inváluit. Testes sund permúltæ Congregationes Mariáles, quibus complúres étiam e régia família nomen dedérunt ac dare solent. Huc pértinet mos avítus exornándi frontes domórum státua vel saltem imágine Matris Dei. Exstat autem Ordo équitum sancti Geórgii, qui juxta statúa cum fidem cathólicam tum speciátim doctrínam de immaculáta Vírginis Maríæ Conceptióne, étiam ante definitiónem dógmatis, constánter propagávit. 

[Responsory7]
R. Tolle malum, tende velum, tu Patróna, duc phasélum
* Ad cæli palátia, allelúja.
V. Tu sis nobis mediátrix, dux et cymbæ gubernátrix maris per naufrágia.
R. Ad cæli palátia, allelúja.

[Lectio8]
His multis et æquálium et majórum exémplis Baváriæ pópulus ad ita agéndum addúcitur, ut ómnibus opéribus suis præsint "Deus et María". Gratíssimo autem ánimo Ludovíco tértio, regi suo, plausit idem pópulus, cum ille apud ædes Mariánus Hodíngæ públice testátus est, quantópere sibi cordi sit, ut Mater María a se suísque honóre et cultu celebrétur. Benedíctus Papa décimus quintus votis præfáti Ludovíci regis tértii ejúsque uxóris Maríæ Therésiæ benígne ánnuens concéssit, ut ex inhumáni belli tempóribus speciále festum Patrónæ Baváriæ a regni istíus íncolis quotánnis recolerétur.


[Lectio9]
Léctio sancti Evangélii secúndum Joánnem
!Joannes 2:1-11
In illo témpore: Núptiæ factæ sunt in Cana Galilǽæ, et erat mater Jesu ibi. Vocátus est autem et Jesus, et discípuli ejus ad núptias. Et réliqua.
_
Homilía sancti Bernárdi Abbátis
!Dominica I post Octavam Epiphaniæ
!Sermo 1, De miraculo facto in nuptiis, sub init.
Vinum non habent. Compássa est María eórum verecúndiæ, sicut miséricors, sicut benigníssima. Quid, inquam, mirum, si pietátem éxhibent víscera pietátis? Nonne, qui pomum in manu sua tenúerit dimídia die, réliqua diéi parte pomi servábit odórem? Qantum ígitur víscera illa virtus pietátis affécit, in quibus novem ménsibus requiévit? Nam et ante mentem replévit quam ventrem, et, cum procéssit ex útero, ab ánimo non recéssit. Dúrior forásse et austérior vidéri posset respónsio Dómini; sed nóverat ille, cui loquerétur; et quis loquerétur, illa non ignorábat. Dénique ut scias, quómodo respónsum ipsum accéperit aut quantum de Fílii benignitáte præsúmpserit, ait minístris: Quæcúmque præcéperit vobis, serváte et fácite.

[Responsory9]
R. Salvatóris Mater pia, mundi hujus spes, María,
* Ave, plena grátia, allelúja.
V. Porta cæli, templum Dei, maris portus, ad quem rei currunt cum fidúcia.
R. Ave, plena grátia, allelúja. 

[Lectio10]
!Sermo2, de spiritualibus nuptiis, in medio
Quid mihi et tibi est, múlier? Quid tibi et illi est, Dómine? Nonne, quod fílio et matri? Quid ad illam pértines, quæris, cum tu sis benedíctus fructus ventris eius immaculáti? Nonne ipsa est, quæ, salvo pudóre, concépit et sine corruptióne te péperit? Nonne ipsa est, in cuius útero novem ménsibus morátus es, cuius Vírgineis ubéribus lactátus es, cum qua iam duódecim annórum factus, de Jerúsalem descendísti et eras súbditus illi? Nunc ergo, Dómine, quid moléstus es illi, dicens: Quid mihi et tibi? Multum per omnem modum. Sed maniféste iam Vídeo, quod non velut indígnans aut confúndere volens Vírginis Matris téneram verecúndiam díceris: Quid mihi et tibi: cum, veniéntibus ad te iuxta Matris præcéptum minístris, nihil cunctátus, fácias, quod illa suggéssit.

[Responsory10]
R. Intendéntes tuæ laudi, nos atténde, no exáudi,
* Nos a morte líbera, allelúja.
V. Quæ post Christum prima sedes, inter Christi coherédes Christo nos adnúmera.
R. Nos a morte líbera, allelúja. 

[Lectio11]
!Sermo de duodecim prærogativis, sub init.
Quid ad Maríam accédere trépidet humána fragílitas? Nihil austérum in ea, nihil terríbile; tota suávis est lanam. Revólve diligéntius evangélicæ históriæ sériem univérsam, et si quid forte increpatórium, si quid durum, si quod dénique signum vel ténuis indignatiónis occúrrerit in María, de cétero suspéctam hábeas, et accédere vereáris. 

[Lectio12]
Quod si (ut vere sunt) plena magis ómnia pietátis et grátiæ, plena mansuetúdinis et misericórdiæ, quæ ad eam pértinent, invéneris: age grátias ei, qui talem tibi mediatrícem benigníssima miseratióne provídit, in qua nihil posset esse suspéctum; quæ ómnibus misericórdiæ sinum áperit, ut de plenitúdine ejus accípiant univérsi: captívus redemptiónem, æger curatiónem, tristis consolatiónem, peccátor véniam, justus grátiam, ut non sit, qui se abscóndat a calóre ejus.

[LectioE]
@Tempora/Epi2-0

[Ant Laudes]
Laudet rosam caritátis, * víolam humilitátis, lílium integritátis júbilans Ecclésia, allelúja.
Laudent templum Trinitátis, * laudent matrem pietátis, laudent stellam claritátis regna et impéria, allelúja.
Laudet rubum visiónis, * laudet vellus Gedeónis mánnaque refectiónis vígilans família, allelúja.
Altum thronum Salomónis, * fulgens vas devotiónis, claram vallem visiónis benedicant ómnia, allelúja.
Laudent Matrem veri Dei * cuncta, quæ subsístunt ei, cælum, terra, lux déi et supérna cúria, allelúja.

[Capitulum Laudes]
@CommuneM/C10:Capitulum Vespera

[Hymnus Laudes]
In supréma jerarchía
Residénti Dóminæ
Personémus voce pia,
Servitútis nómine.
_
Decet alte sublimátam. 
Altis coli vócibus, 
Huic offérre laudem gratam
Corde et opéribus.
_ 
Lunam ista benedícta
Pede premens Dómina
Atque, sole præamícta,
Luce claret gémina:
_
Velut gemmis coronáta
Bis senis sidéribus;
Cunctis dispar et præláta
Sola muliéribus.
_
Genitóri Genitóque
Nostra sit laudátio,
Procedénti ab utróque
Compar jubilátio.
Amen.

[Versum 2]
@:Versum 1

[Ant 2]
Judítha nostræ * pulchra Bethúliæ, tu spes senátus, tu pópuli salus, regísque natorúmque et urbis glória lætitiǽque causa, allelúja.

[Responsory Tertia]
V. Spécie tua et pulchritdudine tua, allelúja.
R. Inténde, próspere procéde, et regna, allelúja.

[Responsory Sexta]
V. Adjuvábit eam Deus vultu suo, allelúja.
R. Deus in médio ejus, non commovébitur.

[Responsory Nona]
V. Elégit eam Deus, et præelégit eam, allelúja.
R. In tabernáculo suo habitáre facit eam, allelúja.

[Versum 3]
{initial-style:0;%%(c3) V/. Rem,(h) re(h)gem,(h) ré(h)gi(h)men,(h) re(h)gi(h)ó(h)nem,(h) re(h)li(h)gi(h)ó(hi)nem,(h_) (,) al(h)le(fe)lú(f_0h)ja.(hiH'Ghih.ghG'FE'fggf.) 
R/.(::) Con(h)sér(h)va(h) Bá(h)va(h)ris,(h) Vir(h)go(h) Pa(h)tró(h)na,(h) tu(hi)is,(h_) (,) al(h)le(fe)lú(f_0h)ja.(hiH'Ghih.ghG'FE'fggf.) (::)}

[Ant 3]
Occúrre votis * et Bávaros reges adfla benígni Núminis hálitu, tu, robur afflictǽque scutum et dulce decus Patriǽque Mater, María, allelúja.;;solemn7a

[Octava 1]
!Commemoratio die infra Octavam B.M.V. Patronæ Bavariæ
Ant. Descénde cælo, * fília Príncipis, pulchrósque gressus fígere Bóicis gináre terris, qua vocáris, ínclita magna Patróna regni, allelúja.
_
V. Ora pro nobis, magna Patróna Baváriæ, allelúja.
R. Ut digni efficiámur promissiónibus Christi, allelúja.
_
$Oremus
v. Deus, qui dilécti Fílii tui Genetrícem nobis Matrem ac Regni Patrónam dare dignátus es: concéde propítius; ut sub hujus Matris tutéla ab omni hóstium defendámur incúrsu, et sine timóre in sanctitáte et justítia tibi serviámus.
$Per eumdem

[Octava 2]
!Commemoratio die infra Octavam B.M.V. Patronæ Bavariæ
Ant. Judítha nostræ * pulchra Bethúliæ, tu spes senátus, tu pópuli salus, regísque natorúmque et urbis glória lætitiǽque causa, allelúja.
_
V. Ora pro nobis, magna Patróna Baváriæ, allelúja.
R. Ut digni efficiámur promissiónibus Christi, allelúja.
_
$Oremus
v. Deus, qui dilécti Fílii tui Genetrícem nobis Matrem ac Regni Patrónam dare dignátus es: concéde propítius; ut sub hujus Matris tutéla ab omni hóstium defendámur incúrsu, et sine timóre in sanctitáte et justítia tibi serviámus.
$Per eumdem

[Octava 3]
!Commemoratio die infra Octavam B.M.V. Patronæ Bavariæ
Ant. Occúrre votis * et Bávaros reges adfla benígni Núminis hálitu, tu, robur afflictǽque scutum et dulce decus Patriǽque Mater, María, allelúja.
_
V. Rem, regem, régimen, regiónem, religiónem, allelúja.
R. Consérva Bávaris, Virgo Patróna, tuis, allelúja.
_
$Oremus
v. Deus, qui dilécti Fílii tui Genetrícem nobis Matrem ac Regni Patrónam dare dignátus es: concéde propítius; ut sub hujus Matris tutéla ab omni hóstium defendámur incúrsu, et sine timóre in sanctitáte et justítia tibi serviámus.
$Per eumdem

