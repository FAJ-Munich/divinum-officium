[Oratio]
Deus, qui nos hodiérna die Exaltatiónis sanctæ Crucis ánnua solemnitáte lætíficas: præsta, quǽsumus; ut, cujus mystérium in terra cognóvimus, ejus redemptiónis prǽmia in cælo mereámur.
$Per eumdem

[Invit]
Christum Regem pro nobis in Cruce exaltátum, * Veníte, adorémus.

[Ant Matutinum]
Nóbile lignum * exaltátur, Christi fides rútilat, dum Crux ab ómnibus venerátur.;;1
Sancta Crux * extóllitur a cunctis régibus, virga régia erígitur, in qua Salvátor triumphávit.;;2
O Crux venerábilis, * quæ salútem attulísti míseris, quibus te éfferam præcóniis, quóniam vitam nobis cǽlitem præparásti.;;3
O Crucis victória * et admirábile signum, in cælésti cúria fac nos captáre triúmphum.;;4
Funéstæ mortis * damnátur supplícium, dum Christus, in Cruce, nostra destrúxit víncula críminum.;;10
Rex exaltátur * in ǽthera, cum nóbile trophǽum Crucis ab univérsis christícolis adorátur per sǽcula.;;20
Adorámus te, Christe, * et benedícimus tibi, quia per Crucem tuam redemísti mundum.;;95
Per lignum * servi facti sumus, et per sanctam Crucem liberáti sumus: fructus árboris sedúxit nos, Fílius Dei redémit nos, allelúja.;;96
Salvátor mundi, * salva nos: qui per Crucem et sánguinem tuum redemísti nos, auxiliáre nobis, te deprecámur, Deus noster.;;97


[Responsory3]
R. Hæc est arbor digníssima, in paradísi médio situáta,
* In qua salútis auctor própria morte mortem ómnium superávit.
V. Crux præcellénti decóre fúlgida, quam Heraclíus imperátor concupiscénti ánimo recuperávit.
R. In qua salútis auctor própria morte mortem ómnium superávit.
&Gloria
R. In qua salútis auctor própria morte mortem ómnium superávit.

[Responsory Breve Tertia]
R.br. Hoc signum Crucis: * Erit in cælo.
R. Hoc signum Crucis: * Erit in cælo.
V. Cum Dóminus ad judicándum vénerit.
R. Erit in cælo.
&Gloria
R. Hoc signum Crucis: * Erit in cælo.

[Responsory Breve Sexta]
R.br. Adorámus te, Christe: * Et benedícimus tibi.
R. Adorámus te, Christe: * Et benedícimus tibi.
V. Quia per Crucem tuam redemísti mundum.
R. Et benedícimus tibi.
&Gloria
R. Adorámus te, Christe: * Et benedícimus tibi.

[Responsory Breve Nona]
R.br. Omnis terra adóret te: * Et psallat tibi.
R. Omnis terra adóret te: * Et psallat tibi.
V. Psalmum dicat nómini tuo, Dómine.
R. Et psallat tibi.
&Gloria
R. Omnis terra adóret te: * Et psallat tibi.

[Ant 3]
O Crux benedícta, * quæ sola fuísti digna portáre Regem cælórum et Dóminum, allelúja.
