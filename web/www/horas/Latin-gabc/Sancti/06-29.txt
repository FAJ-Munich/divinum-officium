[Ant Vespera]
Petrus et Joánnes * ascendébant in templum ad horam oratiónis nonam.
Argéntum et aurum * non est mihi: quod autem hábeo, hoc tibi do.
Dixit Angelus ad Petrum: * Circúmda tibi vestiméntum tuum, et séquere me.
Misit Dóminus * Angelum suum, et liberávit me de manu Heródis, allelúja.
Tu es Petrus, * et super hanc petram ædificábo Ecclésiam meam.

[Hymnus Vespera]
{:H-Decoralux:}v. Decóra lux æternitátis, áuream
Diem beátis irrigávit ígnibus,
Apostolórum quæ corónat Príncipes,
Reísque in astra líberam pandit viam.
_
Mundi Magíster atque cæli Jánitor,
Romæ paréntes arbitríque géntium,
Per ensis ille, hic per crucis victor necem,
Vitæ senátum laureáti póssident.
_
O Roma felix, quæ duórum Príncipum
Es consecráta glorióso sánguine!
Horum cruóre purpuráta céteras
Excéllis orbis una pulchritúdines.
_
Sit Trinitáti sempitérna glória,
Honor, potéstas atque jubilátio,
In unitáte, quæ gubérnat ómnia,
Per univérsa sæculórum sǽcula. 
Amen.

[HymnusM Vespera]
v. Aurea luce et decóre róseo,
Lux lucis, omne perfudísti sǽculum,
Decórans cælos ínclyto martyrio,
Hac sacra die, quæ dat reis véniam.
_
Jánitor cæli, Doctor orbis páriter,
Júdices sæcli, vera mundi lúmina:
Per crucem alter, alter ense triúmphans,
Vitæ senátum laureáti póssident.
_
O felix Roma, quæ tantórum Príncipum
Es purpuráta pretióso sánguine!
Non laude tua, sed ipsórum méritis,
Excéllis omnem mundi pulchritúdinem.
_
Sit Trinitáti sempitérna glória,
Honor, potéstas, atque jubilátio,
In unitáte, cui manet impérium,
Ex tunc et modo, per ætérna sǽcula. Amen.

[Versum 1] (tonus solemnis) 
{initial-style:0;%%(c3) V/. In(h) om(h)nem(h) ter(hi)ram(h_') (,) so(h)nus(f') e(e)ó(f_0h)rum.(hiHGhih.ghGFE'fggf.) (::)
R/. Et(h) in(h) fi(h)nes(h) or(h)bis(h) ter(hi)ræ(h_') (,) ver(h)ba(f') e(e)ó(f_0h)rum.(hiHGhih.ghGFE'fggf.) (::)}

[Oratio]
Deus, qui hodiérnam diem Apostolórum tuórum Petri et Pauli martýrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exórdium.
$Per Dominum

[Octava 1]
!Commemoratio Octavæ Ss. Apóstoli 
Ant. Petrus Apostolus, * et Paulus doctor Gentium, ipsi nos docuerunt legem tuam, Domine.
_
{initial-style:0;%%(c3) V/. Con(h)stí(h)tu(h)es(h) e(h)os(h) prín(h)ci(h)pes(h) su(h)per(h) om(h)nem(h) ter(h)ram.(f.) (::)
R/. Mé(h)mo(h)res(h) e(h)runt(h) nó(h)mi(h)nis(h) tu(h)i,(h) Dó(h)mi(f)ne.(f.) (::)}
_
$Oremus 
Deus, qui hodiérnam diem Apostolórum tuórum Petri et Pauli martyrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exordium.
$Per Dominum

[Octava 11] (rubrica tridentina)
!Commemoratio Octavæ S. Petri
Ant. Tu es Pastor óvium * Princeps Apostolorum, tibi traditæ sunt claves regni cælorum.
_
V. Tu es Petrus.
R. Et super hanc petram ædificabo Ecclésiam meam.
_
$Oremus
Deus, qui hodiérnam diem Apostolórum tuórum Petri et Pauli martýrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exórdium.
$Per Dominum

[Responsory4]
R. Dómine, si tu es, jube me veníre ad te super aquas. 
* Et exténdens manum apprehéndit eum, et dixit Jesus: Módicæ fídei, quare dubitásti?
V. Cumque vidísset ventum válidum veniéntem, tímuit; et, cum cœpísset mergi, clamávit dicens: Dómine, salvum me fac.
R. Et exténdens manum apprehéndit eum, et dixit Jesus: Módicæ fídei, quare dubitásti?

[Responsory5]
R. Surge, Petre, et índue te vestiméntis tuis, áccipe fortitúdinem ad salvándas gentes: 
* Quia cecidérunt caténæ de mánibus tuis.
V. Angelus Dómini ástitit, et lumen refúlsit in habitáculo cárceris, percussóque látere Petri, excitávit eum, dicens: Surge, velóciter.
R. Quia cecidérunt caténæ de mánibus tuis.

[Responsory7]
R. Ego pro te rogávi, Petre, ut non defíciat fides tua: 
* Et tu aliquándo convérsus confírma fratres tuos.
V. Caro et sanguis non revelávit tibi, sed Pater meus, qui est in cælis.
R. Et tu aliquándo convérsus confírma fratres tuos.

[Capitulum Laudes]
!Act 12:1-3
v. Misit Heródes rex manus ut afflígeret quosdam de Ecclésia. Occídit autem Jacóbum fratrem Joánnis gládio. Videns autem quia placéret Judǽis, appósuit ut apprehénderet et Petrum.
$Deo gratias

[Hymnus Laudes]
{:H-BeatepastorPetre:}v. Beáte Pastor, Petre, clemens áccipe
Voces precántum, criminúmque víncula
Verbo resólve, cui potéstas trádita
Aperíre terris cælum, apértum cláudere.
_
Egrégie Doctor, Paule, mores ínstrue,
Et nostra tecum péctora in cælum trahe;
Veláta dum merídiem cernat fides,
Et solis instar sola regnet cáritas.
_
Sit Trinitáti sempitérna gloria,
Honor, potéstas atque jubilátio,
In unitáte, quæ gubérnat ómnia,
Per univérsa æternitátis sǽcula. 
Amen.

[HymnusM Laudes]
v. Jam bone Pastor Petre, clemens áccipe
Vota precántum, et peccáti víncula
Resólve tibi potestáte trádita,
Qua cunctis cælum verbo claudis, áperis.
_
Doctor egrégie Paule, mores ínstrue,
Et mente polum nos transférre sátage:
Donec perféctum largiátur plénius,
Evacuáto quod ex parte gérimus.
_
Sit Trinitáti sempitérna glória,
Honor, potéstas, atque jubilátio,
In unitáte, cui manet impérium,
Ex tunc et modo, per ætérna sǽcula. Amen.

[Versum 2] (tonus solemnis)
{initial-style:0;%%(c3) V/. An(h)nun(h)ti(h)a(h)vé(hi)runt(h_') (,) ó(h')pe(f)ra(e) De(f_0h)i.(hiHGhih.ghGFE'fggf.) (::)
R/. Et(h) fac(h)ta(h) e(hi)jus(h_') (,) in(h)tel(f')le(e)xé(f_0h)runt.(hiHGhih.ghGFE'fggf.) (::)}

[Octava 2]
!Commmemoratio Octavæ Ss. Apóstoli
Ant. Gloriosi principes terræ, quomodo in vita sua dilexerunt se, ita et in morte non sunt separati.
_
{initial-style:0;%%(c3) V/. In(h) om(h)nem(h) ter(h)ram(h) ex(h)í(h)vit(h) so(h)nus(h) e(h)ó(h)rum.(f.) (::)
R/. Et(h) in(h) fi(h)nes(h) or(h)bis(h) ter(h)ræ(h) ver(h)ba(h) e(h)ó(h)rum.(f.) (::)}
_
$Oremus
Deus, qui hodiérnam diem Apostolórum tuórum Petri et Pauli martýrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exórdium.
$Per Dominum

[Lectio Prima]
!Act 12:11
v. Et Petrus ad se revérsus dixit: Nunc scio vere quia misit Dóminus Angelum suum, et erípuit me de manu Heródis et de omni exspectatióne plebis Judæórum.

[Capitulum Sexta]
!Act 12:5
v. Petrus quidem servabátur in cárcere; orátio autem fiébat sine intermissióne ab Ecclésia ad Deum pro eo.
$Deo gratias

[Ant 3]
Hódie * Simon Petrus ascéndit crucis patíbulum, allelúja: hódie claviculárius regni gaudens migrávit ad Christum: hódie Paulus Apóstolus, lumen orbis terræ, inclináto cápite, pro Christi nómine martýrio coronátus est, allelúja.
