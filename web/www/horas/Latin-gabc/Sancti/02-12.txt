[Versum 1]
{initial-style:0;%%(c3) V/. Hi(h) vi(h)ri(h) mi(h)se(h)ri(h)cór(h)di(h)æ(h) sunt,(h) quo(h)rum(h) pi(h)e(h)tá(h)tes(h) non(h) de(h)fu(h)é(h)runt.(g_'/hvGF'E!fgf.) (::)
R/. Se(h)men(h) e(h)ó(h)rum(h) et(h) gló(h)ri(h)a(h) e(h)ó(h)rum(h) non(h) de(h)re(h)lin(h)qué(h)tur.(g_'/hvGF'E!fgf.) (::)}

[Ant 1]
Non recédet * laus tua, Virgo María, de ore hóminum, qui mémores fúerint virtútis Dómini in ætérnum, pro quibus non pepercísti ánimæ tuæ.

[Oratio]
Dómine Jesu Christe, qui ad recoléndam memóriam dolórum sanctíssimæ Genetrícis tuæ, per septem beátos Patres nova Servórum ejus família Ecclésiam tuam fecundásti: concéde propítius; ita nos eórum consociári flétibus, ut perfruámur et gáudiis.
$Qui vivis

[Hymnus Matutinum]
v. Bella dum late fúrerent, et urbes
Cæde fratérna gémerent cruéntæ,
Adfuit Virgo, nova semper edens
Múnera matris.
_
En vocat septem fámulos, fidéles
Ut sibi in luctu récolant dolóres,
Quos tulit Jesus, tulit ipsa consors
Sub cruce Nati.
_
Illico parent Dóminæ vocánti:
Spléndidis tectis opibúsque spretis,
Urbe secédunt procul in Senári
Abdita montis.
_
Córpora hic pœnis crúciant acérbis,
Sóntium labes hóminum piántes:
Hic prece avértunt lacrimísque fusis
Núminis iram.
_
Pérdolens Mater fovet, atque amíctum
Ipsa lugúbrem monet induéndum:
Agminis sancti pia cœpta surgunt,
Mira patéscunt.
_
Palmes in bruma víridans honóres
Núntiat patrum: próprios Maríæ
Ore lacténti vócitant puélli
Nómine servos.
_
Sit decus Patri, genitǽque Proli,
Et tibi, compar utriúsque virtus
Spíritus semper, Deus unus omni
Témporis ævo.
Amen.

[Capitulum Laudes]
!1 Pet 4:13
v. Caríssimi: Communicántes Christi passiónibus gaudéte, ut et in revelatióne glóriæ ejus gaudeátis exsultántes.
$Deo gratias

[Hymnus Laudes]
v. Sic patres vitam péragunt in umbra,
Lília ut septem nívei decóris,
Vírgini excélsæ bene grata, Petro
Visa nitére.
_
Jamque divína rapiénte flamma,
Cúrsitant urbes, loca quæque obérrant,
Si queant cunctis ánimis dolóres,
Fígere Matris.
_
Hinc valent iras domuísse cæcas,
Néscia et pacis fera corda jungunt,
Erigunt mæstos, révocant nocéntes
Dicta piórum.
_
At suos Virgo comitáta Servos
Evehit tandem súperas ad oras;
Gémmeis sertis décorat per ævum
Omne beátos.
_
Eja nunc cœtus gémitum precántis
Audiant, duros vídeant labóres:
Semper et nostris fáveant benígno
Lúmine votis.
_
Sit decus Patri, genitǽque Proli,
Et tibi, compar utriúsque virtus
Spíritus semper, Deus unus omni
Témporis ævo.
Amen.

[Versum 2]
{initial-style:0;%%(c3) V/. Sit(h) me(h)mó(h)ri(h)a(h) il(h)ló(h)rum(h) in(h) be(h)ne(h)dic(h)ti(h)ó(h)ne.(g_'/hvGF'E!fgf.) (::)
R/. Et(h) os(h)sa(h) e(h)ó(h)rum(h) púl(h)lu(h)lent(h) de(h) lo(h)co(h) su(h)o.(g_'/hvGF'E!fgf.) (::)}

[Ant 2]
Ecce quam bonum * et quam jucúndum, habitáre fratres in unum.

[Hymnus Vespera 3]
v. Matris sub almæ númine
Septéna proles náscitur:
Ipsa vocánte, ad árduum
Tendit Senári vérticem.
_
Quos terra fructus próferet
Dum sacra proles gérminat,
Uvis repénte túrgidis
Onústa vitis prǽmonet.
_
Virtúte claros nóbili
Mors sancta cælo cónsecrat:
Tenent olýmpi límina
Servi fidéles Vírginis.
_
Cohors beáta, Núminis
Regno potíta, réspice
Quos hinc recédens fráudibus
Cinctos relínquis hóstium.
_
Ergo, per almæ vúlnera
Matris rogámus súpplices,
Mentis ténebras dísice,
Cordis procéllas cómprime.
_
Tu nos, beáta Trínitas,
Perfúnde sancto róbore,
Póssimus ut felíciter
Exémpla patrum súbsequi.
Amen.

[Ant 3]
Nomen eórum * pérmanet in ætérnum, pérmanens ad fílios eórum, sanctórum virórum glória.
