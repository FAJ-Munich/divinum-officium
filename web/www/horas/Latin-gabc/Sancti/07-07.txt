[Hymnus Vespera]
v. Sédibus cæli nítidis recéptos
Dícite athlétas géminos, fidéles;
Slávicæ duplex columen decúsque
Dícite gentis.
_
Hos amor fratres sociávit unus,
Unaque abdúxit píetas erémo,
Ferre quo multis célerent beátæ
Pígnora vitæ.
_
Luce, quæ templis súperis renídet,
Búlgaros complent, Móravos, Bohémos;
Mox feras turmas numerósa Petro
Agmina ducunt.
_
Débitam cincti méritis corónam,
Pérgite o flecti lácrimis precántum;
Prisca vos Slavis opus est datóres 
Dona túeri.
_
Quæque vos clamat generósa tellus
Servet ætérnæ fídei nitórem:
Quæ dedit princeps, dabit ipsa semper
Roma salútem.
_
Gentis humánæ Sator et Redémptor,
Qui bonus nobis bona cuncta præbes,
Sint tibi grates, tibi sit per omne
Glória sæclum.
Amen.

[Versum 1]
{initial-style:0;%%(c3) V/. Sa(h)cer(h)dó(h)tes(h) tu(h)i(h) ind(h)u(h)án(h)tur(h) jus(h)tí(h)ti(h)am.(g_'/hvGF'E!fgf.) (::)
R/. Et(h) Sanc(h)ti(h) tu(h)i(h) ex(h)súl(h)tent.(g_'/hvGF'E!fgf.) (::)}

[Ant 1]
O quam speciósi pedes * evangelizántium pacem, evangelizántium bona, dicéntium Sion: Regnábit Deus tuus.

[Oratio]
Omnípotens sempitérne Deus, qui Slavóniæ gentes per beátos Confessóres tuos atque Pontífices Cyríllum et Methódium ad agnitiónem tui nóminis veníre tribuísti: præsta; ut, quorum festivitáte gloriámur, eórum consórtio copulémur.
$Per Dominum.

[Hymnus Laudes]
v. Lux o decóra pátriæ
Slavísque amíca géntibus,
Salvéte, fratres: ánnuo
Vos efferémus cántico.
_
Quos Roma plaudens éxcipit,
Compléxa mater fílios,
Auget coróna prǽsulum
Novóque firmat róbore.
_
Terras ad usque bárbaras
Inférre Christum pérgitis;
Quot vanus error lúserat,
Almo replétis lúmine.
_
Noxis solúta péctora
Ardor supérnus ábripit;
Mutátur horror véprium
In sanctitátis flósculos.
_
Et nunc seréna cǽlitum
Locáti in aula, súpplici
Adéste voto: Slávicas
Serváte gentes Númini.
_
Erróre mersos únicum
Ovíle Christi cóngreget;
Factis avítis ǽmula
Fides viréscat púlchrior.
_
Tu nos, beáta Trínitas,
Cælésti amóre cóncita,
Patrúmque natos ínclita.
Da pérsequi vestígia.
Amen.

[Versum 2]
{initial-style:0;%%(c3) V/. Sa(h)pi(h)én(h)ti(h)am(h) Sanc(h)tó(h)rum(h) nar(h)rent(h) pó(h)pu(h)li.(g_'/hvGF'E!fgf.) (::)
R/. Et(h) lau(h)dem(h) e(h)ó(h)rum(h) nún(h)ti(h)et(h) Ec(h)clé(h)si(h)a.(g_'/hvGF'E!fgf.) (::)}

[Ant 2]
In sanctitáte * et justítia serviérunt Dómino ómnibus diébus suis: ídeo stolam glóriæ índuit illos Dóminus, Deus Israël.

[Ant 3]
Isti sunt * viri sancti facti amíci Dei, divínæ veritátis præcónio gloriósi: linguæ eórum claves cæli factæ sunt.
