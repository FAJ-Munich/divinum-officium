[Ant Vespera]
Quis est iste * qui venit de Edom tinctis véstibus de Bosra? iste formósus in stola sua.
Ego * qui loquor justítiam et propugnátor sum ad salvándum.
Vestítus erat * veste aspérsa sánguine, et vocátur nomen ejus Verbum Dei.
Quare ergo * rubrum est induméntum tuum, et vestiménta tua sicut calcántium in torculári?
Tórcular * calcávi solus, et de géntibus non est vir mecum.

[Hymnus Vespera]
v. Festívis résonent cómpita vócibus,
Cives lætítiam fróntibus éxplicent,
Tædis flammíferis órdine pródeant
Instrúcti púeri et senes.
_
Quem dura móriens Christus in árbore
Fudit multíplici vúlnere sánguinem,
Nos facti mémores dum cólimus, decet
Saltem fúndere lácrimas.
_
Humáno géneri pernícies gravis
Adámi véteris crímine cóntigit:
Adámi intégritas et píetas novi
Vitam réddidit ómnibus.
_
Clamórem válidum summus ab ǽthere
Languéntibus Géniti si Pater áudiit,
Placári pótius sánguine débuit,
Et nobis véniam dare.
_
Hoc quicúmque stolam sánguine próluit,
Abstérgit máculas; et róseum decus,
Quo fiat símilis prótinus Angelis
Et Regi pláceat, capit.
_
A recto instábilis trámite póstmodum
Se nullus rétrahat, meta sed última
Tangátur; tríbuet nóbile prǽmium,
Qui cursum Deus ádjuvat.
_
Nobis propítius sis, Génitor potens,
Ut, quos unígenæ sánguine Fílii
Emísti, et plácido Flámine récreas,
Cæli ad cúlmina tránsferas.
Amen.

[Versum 1]
{initial-style:0;%%(c3) V/. Red(h)e(h)mís(h)ti(h) nos,(h) Dó(h)mi(h)ne,(h) in(h) sán(h)gui(h)ne(h) tu(h)o.(g_'/hvGF'E!fgf.) (::)
R/. Et(h) fe(h)cís(h)ti(h) nos(h) De(h)o(h) nos(h)tro(h) re(h)gnum.(g_'/hvGF'E!fgf.) (::)}

[Ant 1]
Accessístis * ad Sion montem, et civitátem Dei vivéntis, Jerúsalem cæléstem, et Testaménti novi mediatórem Jesum, et sánguinis aspersiónem mélius loquéntem quam Abel.

[Oratio]
Omnípotens sempitérne Deus, qui unigénitum Fílium tuum mundi Redemptórem constituísti, ac ejus Sánguine placári voluísti: concéde, quǽsumus, salútis nostræ prétium solémni cultu ita venerári, atque a præséntis vitæ malis ejus virtúte deféndi in terris; ut fructu perpétuo lætémur in cælis.
$Per eumdem

[Invit]
Christum Dei Fílium, qui suo nos redémit sánguine, * Veníte, adorémus.

[Hymnus Matutinum]
v. Ira justa Conditóris,
Imbr[e] aquárum víndice,
Criminósum mersit orbem
Noë in arca sóspite:
Mira tandem vis amóris
Lavit orbem sánguine.
_
Tam salúbri terra felix
Irrigáta plúvia,
Ante spinas quæ scatébat,
Germinávit flósculos;
Inque néctaris sapórem
Transiére absýnthia.
_
Triste prótinus venénum
Dirus anguis pósuit,
Et cruénta belluárum
Désiit ferócia:
Mitis Agni vulneráti
Hæc fuit victória.
_
O sciéntiæ supérnæ
Altitúdo impérvia!
O suávitas benígni
Prædicánda péctoris!
Servus erat morte dignus,
Rex luit pœnam óptimus.
_
Quando culpis provocámus
Ultiónem júdicis,
Tunc loquéntis protegámur
Sánguinis præséntia;
Ingruéntium malórum
Tunc recédant ágmina.
_
Te redémptus laudet orbis
Grata servans múnera,
O salútis sempitérnæ
Dux et Auctor ínclite,
Qui tenes beáta regna
Cum Parénte et Spíritu.
Amen.

[Ant Matutinum]
Postquam consummáti sunt * dies octo, ut circumciderétur Puer, vocátum est nomen ejus Jesus.;;2
Factus in agonía * prolíxius orábat, et factus est sudor ejus sicut guttæ sánguinis decurréntis in terram.;;3
Judas, qui eum trádidit, * pœniténtia ductus rétulit trigínta argénteos, dicens: Peccávi tradens sánguinem justum.;;15
Pilátus, * volens pópulo satisfácere, trádidit illis Jesum flagéllis cæsum.;;22
Videns autem * quia nihil profíceret, accépta aqua, lavit manus coram pópulo dicens: Innocens ego sum a sánguine Justi hujus.;;29
Et respóndens * univérsus pópulus dixit: Sanguis ejus super nos et super fílios nostros.;;63
Exívit ergo Jesus * portans corónam spíneam et purpúreum vestiméntum. Et dixit eis: Ecce homo.;;73
Et bájulans sibi crucem, * exívit in eum, qui dícitur Calváriæ, locum, ubi crucifixérunt eum.;;87
Ut vidérunt eum jam mórtuum, * non fregérunt ejus crura, sed unus mílitum láncea latus ejus apéruit, et contínuo exívit sanguis et aqua.;;93

[Nocturn 1 Versum]
V. Redemísti nos, Dómine. 
R. In sánguine tuo.

[Nocturn 2 Versum]
V. Sanguis Jesu Christi, Fílii Dei.
R. Emúndat nos ab omni peccáto.

[Nocturn 3 Versum]
V. Christus diléxit nos.
R. Et lavit nos a peccátis nostris in sánguine suo.

[Responsory1]
R. Jesus, ut sanctificáret per suum sánguinem pópulum, extra portam passus est: 
* Exeámus ígitur ad eum extra castra, impropérium ejus portántes.
V. Nondum enim usque ad sánguinem restitístis advérsus peccátum repugnántes.
R. Exeámus ígitur ad eum extra castra, impropérium ejus portántes.

[Responsory2]
R. Móyses sumptum sánguinem respérsit in pópulum: 
* Et ait: Hic est sanguis fœ́deris, quod pépigit Dóminus vobíscum.
V. Fide celebrávit Pascha et sánguinis effusióne, ne qui vastábat primitíva, tángeret eos.
R. Et ait: Hic est sanguis fœ́deris, quod pépigit Dóminus vobíscum.

[Responsory3]
R. Vos, qui aliquándo erátis longe, facti estis prope in sánguine Christi: 
* Ipse enim est pax nostra, qui fecit útraque unum.
V. Complácuit per eum reconciliáre ómnia in ipsum, pacíficans per sánguinem crucis ejus, sive quæ in cælis sunt.
R. Ipse enim est pax nostra, qui fecit útraque unum.
&Gloria
R. Ipse enim est pax nostra, qui fecit útraque unum.

[Responsory4]
R. In timóre incolátus vestri témpore conversámini 
* Sciéntes quod non corruptibílibus auro vel argénto redémpti estis.
V. Sed pretióso sánguine quasi agni immaculáti Christi.
R. Sciéntes quod non corruptibílibus auro vel argénto redémpti estis.

[Responsory5]
R. Empti estis prétio magno: 
* Glorificáte et portáte Deum in córpore vestro.
V. Prétio empti estis: nolíte fíeri servi hóminum.
R. Glorificáte et portáte Deum in córpore vestro.

[Responsory6]
R. Comméndat caritátem suam Deus in nobis: 
* Quóniam cum adhuc peccatóres essémus, secúndum tempus Christus pro nobis mórtuus est.
V. Multo ígitur magis nunc justificáti in sánguine ipsíus, salvi érimus ab ira per ipsum.
R. Quóniam cum adhuc peccatóres essémus, secúndum tempus Christus pro nobis mórtuus est.
&Gloria
R. Quóniam cum adhuc peccatóres essémus, secúndum tempus Christus pro nobis mórtuus est.

[Responsory7]
R. Hic est, qui venit per aquam et sánguinem, Jesus Christus: 
* Non in aqua solum, sed in aqua et sánguine.
V. In die illa erit fons patens dómui David et habitántibus Jerúsalem in ablutiónem peccatóris.
R. Non in aqua solum, sed in aqua et sánguine.

[Responsory8]
R. Prædestinávit nos Deus in adoptiónem filiórum per Jesum Christum, 
* In quo habémus redemptiónem per sánguinem ejus.
V. Remissiónem peccatórum secúndum divítias grátiæ ejus, quæ superabundávit in nobis.
R. In quo habémus redemptiónem per sánguinem ejus.
&Gloria
R. In quo habémus redemptiónem per sánguinem ejus.

[Ant Laudes]
Hi qui amícti sunt * stolis albis, qui sunt, et unde venérunt?
Hi sunt * qui venérunt de tribulatióne magna et lavérunt stolas suas in sánguine Agni.
Ideo sunt * ante thronum Dei et sérviunt ei die ac nocte.
Et ipsi vicérunt * dracónem propter sánguinem Agni et propter testaméntum Verbi sui.
Beáti * qui lavant stolas suas in sánguine Agni.

[Capitulum Laudes]
!Heb 9:11-12
v. Fratres: Christus assístens Póntifex futurórum bonórum, per ámplius et perféctius tabernáculum non manufáctum, id est, non hujus creatiónis: neque per sánguinem hircórum aut vitulórum, sed per próprium sánguinem introívit semel in Sancta, ætérna redemptióne invénta.
$Deo gratias

[Hymnus Laudes]
v. Salvéte, Christi vúlnera,
Imménsi amoris pígnora
Quibus perénnes rívuli
Manant rubéntis sánguinis.
_
Nitóre stellas víncitis
Rosas odóre et bálsama,
Prétio lapíllos Indicos,
Mellis favos dulcédine.
_
Per vos patet gratíssimum
Nostris asýlum méntibus;
Non huc furor minántium
Umquam penétrat hóstium.
_
Quot Jesus in prætório
Flagélla nudus éxcipit!
Quot scissa pellis úndique
Stillat cruóris gúttulas!
_
Frontem venústam, proh dolor!
Coróna pungit spínea,
Clavi retúsa cúspide
Pedes manúsque pérforant.
_
Postquam sed ille trádidit
Amans volénsque spíritum,
Pectus ferítur láncea,
Geminúsque liquor éxsilit.
_
Ut plena sit redémptio,
Sub torculári stríngitur;
Suíque Jesus ímmemor,
Sibi nil resérvat sánguinis.
_
Veníte quotquot críminum
Funésta labes ínficit;
In hoc salútis bálneo
Qui se lavat, mundábitur.
_
Summi ad Paréntis déxteram
Sedénti habénda est grátia,
Qui nos redémit sánguine,
Sanctóque firmat Spíritu.
Amen.

[Versum 2]
{initial-style:0;%%(c3) V/. Jus(h)ti(h)fi(h)cá(h)ti(h) in(h) sán(h)gui(h)ne(h) Chris(h)ti.(g_'/hvGF'E!fgf.) (::)
R/. Sal(h)vi(h) é(h)ri(h)mus(h) ab(h) i(h)ra(h) per(h) ip(h)sum.(g_'/hvGF'E!fgf.) (::)}

[Ant 2]
Erit sanguis Agni * vobis in signum, dicit Dóminus; et vidébo sánguinem, et transíbo vos nec erit in vobis plaga dispérdens.

[Lectio Prima]
!Heb 9:19-20
v. Accípiens Móyses sánguinem vitulórum, et hircórum cum aqua et lana coccínea et hyssópo: ipsum quoque librum, et omnem pópulum aspérsit, dicens: Hic sanguis testaménti, quod mandávit ad vos Deus.

[Responsory Breve Tertia]
R.br. Redemísti nos, Dómine, * In sánguine tuo.
R. Redemísti nos, Dómine, * In sánguine tuo.
V. Ex omni tribu, et lingua, et pópulo, et natióne.
R. In sánguine tuo.
&Gloria
R. Redemísti nos, Dómine, * In sánguine tuo.

[Capitulum Sexta]
!Heb 9:13-14
v. Si sanguis hircórum, et taurórum, et cinis vítulæ aspérsus inquinátos sanctíficat ad emundatiónem carnis: quanto magis sanguis Christi, qui per Spíritum Sanctum semetípsum óbtulit immaculátum Deo, emundábit consciéntiam nostram ab opéribus mórtuis, ad serviéndum Deo vivénti?
$Deo gratias

[Responsory Breve Sexta]
R.br. Sanguis Jesu Christi Fílii Dei * Emúndat nos.
R. Sanguis Jesu Christi Fílii Dei * Emúndat nos.
V. Ab omni peccáto.
R. Emúndat nos.
&Gloria
R. Sanguis Jesu Christi Fílii Dei * Emúndat nos.

[Responsory Breve Nona]
R.br. Christus diléxit nos, et lavit nos * In sánguine suo.
R. Christus diléxit nos, et lavit nos * In sánguine suo.
V. Et fecit nos regnum, et sacerdótes Deo, et Patri.
R. In sánguine suo.
&Gloria
R. Christus diléxit nos, et lavit nos * In sánguine suo.

[Versum 3]
{initial-style:0;%%(c3) V/. Te(h) er(h)go(h) quǽ(h)su(h)mus,(h) tu(h)is(h) fá(h)mu(h)lis(h) súb(h)ve(h)ni.(g_'/hvGF'E!fgf.) (::)
R/. Quos(h) pre(h)ti(h)ó(h)so(h) sán(h)gui(h)ne(h) red(h)é(h)mis(h)ti.(g_'/hvGF'E!fgf.) (::)}

[Ant 3]
Habébitis autem * hunc diem in monuméntum: et celebrábitis eum solémnem Dómino in generatiónibus vestris cultu sempitérno.
