[Ant Vespera]
Ante lucíferum génitus, * et ante sǽcula, Dóminus Salvátor noster hódie mundo appáruit.
Venit lumen tuum * Jerúsalem, et glória Dómini super te orta est, et ambulábunt gentes in lúmine tuo, allelúja.
Apértis thesáuris suis * obtulérunt Magi Dómino aurum, thus, et myrrham, allelúja.
Mária et flúmina * benedícite Dómino: hymnum dícite fontes Dómino, allelúja.
Stella ista * sicut flamma corúscat, et Regem regum Deum demónstrat: Magi eam vidérunt, et magno Regi múnera obtulérunt.

[Hymnus Vespera]
{:H-CrudelisHerodes:}v. Crudélis Heródes, Deum
Regem veníre quid times?
Non éripit mortália,
Qui regna dat cæléstia.
_
Ibant magi, quam víderant,
Stellam sequéntes prǽviam:
Lumen requírunt lúmine:
Deum faténtur múnere.
_
Lavácra puri gúrgitis
Cæléstis Agnus áttigit:
Peccáta, quæ non détulit,
Nos abluéndo sústulit.
_
Novum genus poténtiæ:
Aquæ rubéscunt hýdriæ,
Vinúmque jussa fúndere,
Mutávit unda oríginem.
_
* Jesu, tibi sit glória,
Qui apparuísti géntibus,
Cum Patre, et almo Spíritu,
In sempitérna sǽcula.
Amen.

[HymnusM Vespera]
@:Hymnus Vespera:s/Crudélis Heródes, Deum.Regem/Hostis Heródes ímpie,\nChristum/s

[Versum 1_]
{initial-style:0;%%(c3) V/. Re(h)ges(h) Thar(h)sis(h) et(h) ín(h)su(h)læ(h) mú(h)ne(h)ra(h) óf(h)fe(h)rent.(g_'/hvGF'E!fgf.) (::)
R/. Re(h)ges(h) A(h)ra(h)bum(h) et(h) Sa(h)ba(h) do(h)na(h) ad(h)dú(h)cent.(g_'/hvGF'E!fgf.) (::)}
(sed tonus solemnis loco hujus versus dicuntur)
{initial-style:0;%%(c3) V/. Re(h)ges(h) Thar(h)sis(h) et(h) ín(hi)su(h)læ(h_') (,) mú(h)ne(f')ra(e) óf(f_0h)fe(h)rent.(hiHGhih.ghGFE'fggf.) (::)
R/. Re(h)ges(h) A(h)ra(h)bum(h) et(h) Sa(hi)ba(h_') (,) do(h)na(f') ad(e)dú(f_0h)cent.(hiHGhih.ghGFE'fggf.) (::)}

[Versum 1C]
V. Omnes de Saba vénient.
R. Aurum et thus deferéntes, et laudem Dómini annuntiántes.

[Ant 1_]
Magi vidéntes * stellam, dixérunt ad ínvicem: Hoc signum magni Regis est: eámus et inquirámus eum, et offerámus ei múnera, aurum, thus, et myrrham, allelúja.

[Oratio]
Deus, qui hodiérna die Unigénitum tuum géntibus stella duce revelásti: concéde propítius; ut qui jam te ex fide cognóvimus, usque ad contemplándam spéciem tuæ celsitúdinis perducámur.
$Per eumdem

[Invit]
Christus appáruit nobis, * Veníte adorémus.

[Ant Matutinum]
Afférte Dómino * fílii Dei, adoráte Dóminum in aula sancta ejus.;;28
Flúminis ímpetus * lætíficat, allelúja, civitátem Dei, allelúja.;;45
Psállite Deo nostro, * psállite: psállite Regi nostro, psállite sapiénter.;;46
Omnis terra adóret te, * et psallat tibi: psalmum dicat nómini tuo, Dómine.;;65
Reges Tharsis * et ínsulæ múnera ófferent Regi Dómino.;;71
Omnes gentes * quascúmque fecísti, vénient, et adorábunt coram te, Dómine.;;85
@SanctiM/01-06:AntMatutinumM:2
(sed die Epiphaniæ dicitur)
Veníte adorémus eum: quia ipse est Dóminus Deus noster.;;94
Adoráte Dóminum, * allelúja: in aula sancta ejus, allelúja.;;95
Adoráte Deum, * allelúja: omnes Angeli ejus, allelúja.;;96

[Nocturn 1 Versum]
V. Omnis terra adóret te, et psallat tibi.
R. Psalmum dicat nómini tuo, Dómine.

[Nocturn 3 Versum]
V. Adoráte Dóminum, allelúja.
R. In aula sancta ejus, allelúja.

[Responsory1]
R. Hódie in Jordáne baptizáto Dómino apérti sunt cæli, et sicut colúmba super eum Spíritus mansit, et vox Patris intónuit:
* Hic est Fílius meus diléctus, in quo mihi bene complácui.
V. Descéndit Spíritus Sanctus corporáli spécie sicut colúmba in ipsum, et vox de cælo facta est.
R. Hic est Fílius meus diléctus, in quo mihi bene complácui.

[Responsory1InfraOctavam]
R. Tria sunt múnera pretiósa, quæ obtulérunt Magi Dómino in die ista, et habent in se divína mystéria:
* In auro, ut ostendátur Regis poténtia: in thure, Sacerdótem magnum consídera: et in myrrha, Domínicam sepultúram.
V. Salútis nostræ auctórem Magi veneráti sunt in cunábulis, et de thesáuris suis mýsticas ei múnerum spécies obtulérunt.
R. In auro, ut ostendátur Regis poténtia: in thure, Sacerdótem magnum consídera: et in myrrha, Domínicam sepultúram.

[Responsory2]
R. In colúmbæ spécie Spíritus Sanctus visus est, Patérna vox audíta est:
* Hic est Fílius meus diléctus, in quo mihi bene complácui.
V. Cæli apérti sunt super eum, et vox Patris intónuit.
R. Hic est Fílius meus diléctus, in quo mihi bene complácui.

[Responsory3]
R. Reges Tharsis et ínsulæ múnera ófferent:
* Reges Arabum et Saba dona Dómino Deo addúcent.
V. Omnes de Saba vénient, aurum et thus deferéntes.
R. Reges Arabum et Saba dona Dómino Deo addúcent.
&Gloria
R. Reges Arabum et Saba dona Dómino Deo addúcent.

[Responsory4]
R. Illumináre, illumináre Jerúsalem, quia venit lux tua:
* Et glória Dómini super te orta est.
V. Et ambulábunt gentes in lúmine tuo, et reges in splendóre ortus tui.
R. Et glória Dómini super te orta est.

[Responsory5]
R. Omnes de Saba vénient, aurum et thus deferéntes, et laudem Dómino annuntiántes,
* Allelúja, allelúja, allelúja.
V. Reges Tharsis et ínsulæ múnera ófferent, reges Arabum et Saba dona addúcent.
R. Allelúja, allelúja, allelúja.

[Responsory6]
R. Magi véniunt ab Oriénte Jerosólymam, quæréntes, et dicéntes: Ubi est qui natus est, cujus stellam vídimus?
* Et vénimus adoráre Dóminum.
V. Vídimus stellam ejus in Oriénte.
R. Et vénimus adoráre Dóminum.
&Gloria
R. Et vénimus adoráre Dóminum.

[Responsory7]
R. Stella, quam víderant Magi in Oriénte, antecedébat eos, donec venírent ad locum, ubi puer erat.
* Vidéntes autem eam, gavísi sunt gáudio magno.
V. Et intrántes domum, invenérunt púerum cum María matre ejus, et procidéntes adoravérunt eum.
R. Vidéntes autem eam, gavísi sunt gáudio magno.

[Responsory8]
R. Vidéntes stellam Magi, gavísi sunt gáudio magno:
* Et intrántes domum invenérunt púerum cum María matre ejus, et procidéntes adoravérunt eum: * Et apértis thesáuris suis obtulérunt ei múnera, aurum, thus, et myrrham.
V. Stella, quam víderant Magi in Oriénte, antecedébat eos, usque dum véniens staret supra ubi erat puer.
R. Et intrántes domum invenérunt púerum cum María matre ejus, et procidéntes adoravérunt eum:
&Gloria
R. Et apértis thesáuris suis obtulérunt ei múnera, aurum, thus, et myrrham.

[Capitulum Laudes]
!Isa 60:1
v. Surge, illumináre Jerúsalem, quia venit lumen tuum, et glória Dómini super te orta est.
$Deo gratias

[Hymnus Laudes]
{:H-Osolamagnarum:}v. O sola magnárum úrbium
Major Bethlem, cui cóntigit
Ducem salútis cǽlitus
Incorporátum gígnere.
_
Quem stella, quæ solis rotam
Vincit decóre, ac lúmine;
Venísse terris núntiat
Cum carne terréstri Deum.
_
Vidére postquam illum Magi,
Eóa promunt múnera:
Stratíque votis ófferunt
Thus, myrrham, et aurum régium.
_
Regem Deúmque annúntiant
Thesáurus, et fragrans odor
Thuris Sabǽi, ac mýrrheus
Pulvis sepúlcrum prǽdocet.
_
* Jesu, tibi sit glória,
Qui apparuísti géntibus,
Cum Patre, et almo Spíritu
In sempitérna sǽcula.
Amen.

[Versum 2]
{initial-style:0;%%(c3) V/. Ad(h)o(h)rá(h)te(h) De(h)um,(h) al(h)le(h)lú(h)ja.(g_'/hvGF'E!fgf.) (::)
R/. Om(h)nes(h) An(h)ge(h)li(h) e(h)jus,(h) al(h)le(h)lú(h)ja.(g_'/hvGF'E!fgf.) (::)}
(sed tonus solemnis loco hujus versus dicuntur)
{initial-style:0;%%(c3) V/. Ad(h)o(h)rá(h)te(h) De(hi)um,(h_') (,) al(h)le(fe)lú(f_0h)ja.(hiHGhih.ghGFE'fggf.) (::)
R/. Om(h)nes(h) An(h)ge(h)li(h) e(hi)jus,(h_') (,) al(h)le(fe)lú(f_0h)ja.(hiHGhih.ghGFE'fggf.) (::)}

[Ant 2]
Hódie * cælésti Sponso juncta est Ecclésia, quóniam in Jordáne lavit Christus ejus crímina: currunt cum munéribus Magi ad regáles núptias, et ex aqua facto vino lætántur convívæ, allelúja.

[Lectio Prima]
!Isa 60:6
v. Omnes de Saba vénient, aurum et thus deferéntes, et laudem Dómino annuntiántes.

[Responsory Breve Tertia]
R.br. Reges Tharsis et ínsulæ múnera ófferent, * Allelúja, allelúja.
R. Reges Tharsis et ínsulæ múnera ófferent, * Allelúja, allelúja.
V. Reges Arabum et Saba dona addúcent.
R. Allelúja, allelúja.
&Gloria
R. Reges Tharsis et ínsulæ múnera ófferent, * Allelúja, allelúja.

[Versum Tertia]
V. Omnes de Saba vénient, allelúja.
R. Aurum et thus deferéntes, allelúja.

[Capitulum Sexta]
!Isa 60:4
v. Leva in circúitu óculos tuos, et vide: omnes isti congregáti sunt, venérunt tibi: fílii tui de longe vénient, et fíliæ tuæ de látere surgent.
$Deo gratias

[Responsory Breve Sexta]
R.br. Omnes de Saba vénient, * Allelúja, allelúja.
R. Omnes de Saba vénient, * Allelúja, allelúja.
V. Aurum et thus deferéntes.
R. Allelúja, allelúja.
&Gloria
R. Omnes de Saba vénient, * Allelúja, allelúja.

[Responsory Breve Nona]
R.br. Adoráte Dóminum, * Allelúja, allelúja.
R. Adoráte Dóminum, * Allelúja, allelúja.
V. In aula sancta ejus.
R. Allelúja, allelúja.
&Gloria
R. Adoráte Dóminum, * Allelúja, allelúja.

[Ant 3]
Tribus miráculis * ornátum diem sanctum cólimus: hódie stella Magos duxit ad præsépium: hódie vinum ex aqua factum est ad núptias: hódie in Jordáne a Joánne Christus baptizári vóluit, ut salváret nos, allelúja.
