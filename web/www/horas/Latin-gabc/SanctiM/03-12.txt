[Hymnus Vespera]
v. Anglórum jam Apóstolus,
Nunc Angelórum sócius,
Ut tunc, Gregóri, Géntibus,
Succúrre jam credéntibus.
_
Tu largas opum cópias,
Omnémque mundi glóriam
Spernis, ut inops ínopem
Jesum sequáris príncipem.
_
Vidétur egens náufragus,
Dum stipem petit Ángelus:
Tu munus jam post géminum
Præbes et vas argénteum.
_
Ex hoc te Christus témpore
Suæ præfert Ecclésiæ:
Sic Petri gradum pércipis,
Cujus et normam séqueris.
_
O Póntifex egrégie,
Lux et decus Ecclésiæ,
Non sinas in perículis,
Quos tot mandátis ínstruis.
_
Sit Patri laus ingénito,
Sit decus Unigénito,
Sit utriúsque párili
Majéstas summa Flámini.
Amen.

[Ant Matutinum 3N]
Duódecim * paupéribus ad mensam invitátis, † Angelum Dómini convívam tredécimum habére méruit.

[Ant Laudes]
Beátus Gregórius * in cáthedra Petri sublimátus, Vigilántis nomen factis implévit.
Pastor exímius * pastorális vitæ spécimen trádidit et régulam.
Dum páginæ sacræ * mystéria pánderet, colúmba nive candídior appáruit.
Servi Dómini * benedícite Dóminum: servus vester Gregórius cælos ascéndit.
Gregórius, * monachórum spéculum, pater Urbis, orbis delíciæ.

[Capitulum Laudes]
!Eccl 50:1
v. Ecce sacérdos magnus, qui in vita sua suffúlsit domum, et in diébus suis corroborávit templum.
$Deo gratias

[Hymnus Laudes]
v. Mella cor obdulcántia
Tua distíllant lábia:
Fragrántum vim arómatum
Tuum vincit elóquium.
_
Scriptúræ sacræ mýstica
Mire solvis ænígmata:
Theórica mystéria
Te docet ipsa Véritas.
_
Tu nactus apostólicam
Vicem simul et glóriam:
Nos solve culpæ néxibus,
Redde polórum sédibus.
_
O Póntifex egrégie,
Lux et decus Ecclésiæ,
Non sinas in perículis,
Quos tot mandátis ínstruis.
_
Sit Patri laus ingénito,
Sit decus Unigénito:
Sit utriúsque párili
Majéstas summa Flámini.
Amen.

[Ant 2]
Gregórius, * respíciens Anglórum júvenes, ait: Angélicam habent fáciem, et tales Angelórum in cælis decet esse consórtes.

[Capitulum Sexta]
!Eccl 47:11-12
v. Stare fecit cantóres contra altáre, et in sono eórum dulces fecit modos. Et dedit in celebratiónibus decus, et ornávit témpora usque ad consummatiónem vitæ.
$Deo gratias

[Capitulum Nona]
!Eccl 50:4-5
v. Curávit gentem suam, et liberávit eam a perditióne. Qui præváluit amplificáre civitátem, qui adéptus est glóriam in conversatióne gentis.
$Deo gratias

[Ant Vespera 3]
Beátus Gregórius * in cáthedra Petri sublimátus, Vigilántis nomen factis implévit.
Pastor exímius * pastorális vitæ spécimen trádidit et régulam.;;111
Dum páginæ sacræ * mystéria pánderet, colúmba nive candídior appáruit.;;112
Gregórius, * monachórum spéculum, pater Urbis, orbis delíciæ.;;131
