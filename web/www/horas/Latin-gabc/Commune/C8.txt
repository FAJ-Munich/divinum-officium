[Ant Vespera]
Domum tuam, Dómine, * decet sanctitúdo in longitúdinem diérum.;;109
Domus mea, * domus oratiónis vocábitur.;;110
Hæc est domus Dómini * fírmiter ædificáta, bene fundáta est supra firmam petram.;;111
Bene fundáta est * domus Dómini supra firmam petram.;;112
Lápides pretiósi * omnes muri tui, et turres Jerúsalem gemmis ædificabúntur.;;147

[Hymnus Vespera]
{:H-Caelestisurbs:}v. Cæléstis urbs Jerúsalem,
Beáta pacis vísio,
Quæ celsa de vivéntibus
Saxis ad astra tólleris,
Sponsǽque ritu cíngeris
Mille Angelórum míllibus.
_
O sorte nupta próspera,
Dotáta Patris glória,
Respérsa Sponsi grátia,
Regína formosíssima,
Christo jugáta Príncipi,
Cæli corúsca cívitas.
_
Hic margarítis émicant,
Paténtque cunctis óstia;
Virtúte namque prǽvia
Mortális illuc dúcitur,
Amóre Christi pércitus
Torménta quisquis sústinet.
_
Scalpri salúbris íctibus
Et tunsióne plúrima,
Fabri políta málleo
Hanc saxa molem cónstruunt,
Aptísque juncta néxibus
Locántur in fastígio.
_
Decus Parénti débitum
Sit usquequáque Altíssimo,
Natóque Patris único,
Et ínclito Paráclito,
Cui laus, potéstas, glória 
Ætérna sit per sǽcula.
Amen.

[HymnusM Vespera]
v. Urbs Jerúsalem beáta,
Dicta pacis vísio,
Quæ constrúitur in cælis
Vivis ex lapídibus,
Et Ángelis coronáta
Ut sponsáta cómite.
_
Nova véniens e cælo,
Nuptiáli thálamo
Præparáta, ut sponsáta
Copulétur Dómino:
Platéæ et muri ejus
Ex auro puríssimo.
_
Portæ nitent margarítis
Ádytis paténtibus,
Et virtúte meritórum
Illuc introdúcitur
Omnis qui ob Christi nomen
Hic in mundo prémitur.
_
Tunsiónibus, pressúris
Expolíti lápides,
Suis coaptántur locis
Per manus artíficis,
Disponúntur permansúri
Sacris ædifíciis.
_
Glória et honor Deo
Usquequáqu[e] altíssimo,
Una Patri, Filióque,
Inclyto Paráclito,
Cui laus est et potéstas
Per ætérna sǽcula.
Amen.

[Versum 1]
V. Hæc est domus Dómini fírmiter ædificáta. 
R. Bene fundáta est supra firmam petram.

[Ant 1]
Sanctificávit Dóminus * tabernáculum suum: quia hæc est domus Dei, in qua invocábitur nomen ejus, de quo scriptum est: Et erit nomen meum ibi, dicit Dóminus.

[Oratio Dedicationis Altaris]
!Orationes sequentes: quibus similiter, si agatur de Altari fixo, additur sub unica
conclusione Oratio de Mysterio vel Sancto, in cujus honorem Altare dedicatur.
Deus, qui ex omni coaptatióne Sanctórum ætérnum tibi condis habitáculum: da ædificatióni tuæ increménta cœléstia; ut, quorum hic relíquias pio amóre compléctimur, eórum semper méritis adjuvémur.
$Per Dominum.

[Oratio]
!In Anniversario Dedicationis Ecclesiæ
Deus, qui nobis per síngulos annos hujus sancti templi tui consecratiónis réparas diem, et sacris semper mystériis repræséntas incólumes: † exáudi preces pópuli tui, et præsta; ut quisquis hoc templum benefícia petitúrus ingréditur, * cuncta se impetrásse lætétur.
$Per Dominum

[Invit]
Domum Dei decet sanctitúdo: * Sponsum ejus Christum adorémus in ea.

[Ant Matutinum]
Tóllite portas, * príncipes vestras, et elevámini, portæ æternáles.;;23
Erit mihi Dóminus * in Deum, et lapis iste vocábitur domus Dei.;;45
Ædificávit * Móyses altáre Dómino Deo.;;47
Non est hic áliud, * nisi domus Dei, et porta cæli.;;83
Vidit Jacob scalam, * súmmitas ejus cælos tangébat, et descendéntes Angelos, et dixit: Vere locus iste sanctus est.;;86
Eréxit Jacob * lápidem in títulum, fundens óleum désuper.;;87
Qui hábitat * in adjutório Altíssimi, in protectióne Dei cæli commorábitur.;;90
Templum Dómini * sanctum est, Dei structúra est, Dei ædificátio est.;;95
Benedícta * glória Dómini, de loco sancto suo, allelúja.;;98

[Nocturn 2 Versum]
V. Domus mea.
R. Domus oratiónis vocábitur.

[Responsory1]
R. In dedicatióne templi decantábat pópulus laudem: 
* Et in ore eórum dulcis resonábat sonus.
V. Fundáta est domus Dómini supra vérticem móntium, et vénient ad eam omnes gentes.
R. Et in ore eórum dulcis resonábat sonus.

[Responsory2]
R. Fundáta est domus Dómini supra vérticem móntium, et exaltáta est super omnes colles:
* Et vénient ad eam omnes gentes, et dicent: Glória tibi, Dómine.
V. Veniéntes autem vénient cum exsultatióne, portántes manípulos suos.
R. Et vénient ad eam omnes gentes, et dicent: Glória tibi, Dómine.

[Responsory3]
R. Bénedic, Dómine, domum istam, quam ædificávi nómini tuo: veniéntium in loco isto 
* Exáudi preces in excélso sólio glóriæ tuæ.
V. Dómine, si convérsus fúerit pópulus tuus, et oráverit ad sanctuárium tuum.
R. Exáudi preces in excélso sólio glóriæ tuæ.
&Gloria
R. Exáudi preces in excélso sólio glóriæ tuæ.

[Responsory4]
R. Orántibus in loco isto, 
* Dimítte peccáta pópuli tui, Deus, et osténde eis viam bonam per quam ámbulent, et da glóriam in loco isto.
V. Qui regis Israël inténde, qui dedúcis velut ovem Joseph, qui sedes super Chérubim.
R. Dimítte peccáta pópuli tui, Deus, et osténde eis viam bonam per quam ámbulent, et da glóriam in loco isto.

[Responsory5]
R. O quam metuéndus est locus iste: 
* Vere non est hic áliud nisi domus Dei et porta cæli.
V. Hæc est domus Dómini fírmiter ædificáta, bene fundáta est supra firmam petram.
R. Vere non est hic áliud nisi domus Dei et porta cæli.

[Responsory6]
R. Mane surgens Jacob, erigébat lápidem in títulum, fundens óleum désuper; votum vovit Dómino: 
* Vere locus iste sanctus est, et ego nesciébam.
V. Cumque evigilásset Jacob de somno, ait.
R. Vere locus iste sanctus est, et ego nesciébam.
&Gloria
R. Vere locus iste sanctus est, et ego nesciébam.

[Responsory7]
R. Domus mea, domus oratiónis vocábitur, dicit Dóminus: in ea omnis qui petit, áccipit; et qui quærit, ínvenit; 
* Et pulsánti aperiétur.
V. Pétite, et accipiétis; quǽrite, et inveniétis.
R. Et pulsánti aperiétur.

[Responsory8]
R. Lápides pretiósi omnes muri tui, 
* Et turres Jerúsalem gemmis ædificabúntur.
V. Portæ Jerúsalem ex sapphíro et smarágdo ædificabúntur, et ex lápide pretióso omnis circúitus muri ejus.
R. Et turres Jerúsalem gemmis ædificabúntur.
&Gloria
R. Et turres Jerúsalem gemmis ædificabúntur.

[Capitulum Laudes]
!Apo 21:2
Vidi civitátem sanctam, Jerúsalem novam, † descendéntem de cælo a Deo, * parátam sicut sponsam ornátam viro suo.
$Deo gratias

[Hymnus Laudes]
{:H-Altoexolympi:}v. Alto ex Olýmpi vértice
Summi Paréntis Fílius,
Ceu monte deséctus lapis
Terras in imas décidens,
Domus supérnæ et ínfimæ
Utrúmque junxit ángulum.
_
Sed illa sedes cǽlitum
Semper resúltat láudibus,
Deúmque trinum et únicum
Jugi canóre prǽdicat: 
Illi canéntes júngimur
Almæ Siónis ǽmuli.
_
Hæc templa, Rex cæléstium,
Imple benígno lúmine:
Huc, o rogátus, ádveni,
Plebísque vota súscipe,
Et nostra corda júgiter
Perfúnde cæli grátia.
_
Hic ímpetrent fidélium
Voces precésque súpplicum
Domus beátæ múnera,
Partísque donis gáudeant:
Donec, solúti córpore,
Sedes beátas ímpleant.
_
Decus Parénti débitum
Sit usquequáque Altíssimo,
Natóque Patris único,
Et ínclito Paráclito,
Cui laus, potéstas, glória 
Ætérna sit per sǽcula.
Amen.

[HymnusM Laudes]
v. Anguláris fundaméntum
Lapis Christus missus est,
Qui paríetum compáge
In utróque néctitur,
Quem Sion sancta suscépit,
In quo credens pérmanet.
_
Omnis illa Deo sacra
Et dilécta cívitas,
Plena módulis, in laude,
Et canóre júbilo,
Trinum Deum unicúmque
Cum fervóre prǽdicat.
_
Hoc in templo, summe Deus,
Exorátus ádveni,
Et cleménti bonitáte
Precum vota súscipe,
Largam benedictiónem
Hic infúnde júgiter.
_
Hic promereántur omnes
Petíta acquírere,
Et adépta possidére,
Cum Sanctis perénniter
Paradísum introíre,
Transláti in réquiem.
_
Glória et honor Deo
Usquequáqu[e] altíssimo,
Una Patri, Filióque,
Inclyto Paráclito,
Cui laus est et potéstas
Per ætérna sǽcula.
Amen.

[Ant 2]
Zachǽe, * festínans descénde, quia hódie in domo tua opórtet me manére. At ille festínans descéndit, et suscépit illum gaudens in domum suam. Hódie huic dómui salus a Deo facta est, allelúja.

[Oratio in 2 loco]
!In ipso die Dedicationis Ecclesiæ et per Ottava, et quando varianda est Oratio 
Deus, qui invisibíliter ómnia cóntines, et tamen pro salúte géneris humáni signa tuæ poténtiæ visibíliter osténdis: † templum hoc poténtia tuæ inhabitatiónis illústra, et concéde; ut omnes, qui huc deprecatúri convéniunt, * ex quacúmque tribulatióne ad te clamáverint, consolatiónis tuas benefícia consequántur.
$Per Dominum

[Lectio Prima]
!Apo 21:4-5
Et abstérget Deus omnem lácrimam ab óculis eórum: † et mors ultra non erit, neque luctus, neque clamor, neque dolor erit ultra, quia prima abiérunt. * Et dixit qui sedébat in throno: Ecce nova fácio ómnia.

[Responsory Breve Tertia]
R.br. Domum tuam, Dómine, * Decet sanctitúdo.
R. Domum tuam, Domine, * Decet sanctitudo.
V. In longitúdinem diérum.
R. Decet sanctitúdo.
&Gloria
R. Domum tuam, Domine, * Decet sanctitudo.

[Versum Tertia]
V. Locus iste sanctus est, in quo orat sacérdos.
R. Pro delíctis et peccátis pópuli.

[Capitulum Sexta]
!Apo 21:3
Et audívi vocem magnam de throno dicéntem: Ecce tabernáculum Dei cum homínibus, et habitábit cum eis; † et ipsi pópulus ejus erunt, * et ipse Deus cum eis erit eórum Deus.
$Deo gratias

[Responsory Breve Sexta]
R.br. Locus iste sanctus est, * In quo orat sacérdos.
R. Locus iste sanctus est, * In quo orat sacérdos.
V. Pro delíctis et peccátis pópuli.
R. In quo orat sacérdos.
&Gloria
R. Locus iste sanctus est, * In quo orat sacérdos.

[Responsory Breve Nona]
R.br. Hæc est domus Dómini * Fírmiter ædificáta.
R. Hæc est domus Dómini * Fírmiter ædificáta.
V. Bene fundáta est supra firmam petram.
R. Fírmiter ædificáta.
&Gloria
R. Hæc est domus Dómini * Fírmiter ædificáta.

[Versum Nona]
V. Bene fundáta est domus Dómini.
R. Supra firmam petram.

[Versum 3]
V. Domum tuam, Dómine, decet sanctitúdo. 
R. In longitúdinem diérum.

[Ant 3]
O quam metuéndus est * locus iste: vere non est hic áliud, nisi domus Dei, et porta cæli.
