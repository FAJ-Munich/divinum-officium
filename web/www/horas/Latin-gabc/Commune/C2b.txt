[Oratio pro commemoratio] (communi Summorum Pontificum)
Deus, qui Ecclésiam tuam, in apostólicæ petræ soliditáte fundátam, ab infernárum éruis terróre portárum: præsta, quǽsumus; ut, intercedénte beáto N. Mártyre tuo atque Summo Pontífice, in tua veritáte persístens, contínua securitáte muniátur.
$Per Dominum.

[Oratio] (communi Summorum Pontificum)
Gregem tuum, Pastor ætérne, placátus inténde: et, per beátum N. Mártyrem tuum atque Summum Pontíficem, perpétua protectióne custódi; quem totíus Ecclésiæ præstitísti esse pastórem.
$Per Dominum

[Postcommunio pro commemoratio] (communi Summorum Pontificum)
Multíplica, quǽsumus, Dómine, in Ecclésia tua spíritum grátiæ, quem dedísti: ut beáti N. Mártyris tui atque Summi Pontíficis deprecatióne nec pastóri obœdiéntia gregis nec gregi desit cura pastóris.
$Per Dominum
