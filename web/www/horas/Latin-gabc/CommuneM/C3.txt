[AntMatutinumM]
Oculi Dómini * respexérunt in páuperes, † cum peccatóres arcus suos in eos inténderent.;;10
Istórum est enim  * regnum cælórum, qui contempsérunt vitam mundi, et pervenérunt ad premia regni, et lavérunt stolas suas in sanguine Agni;;60
Sanguis sanctórum mártyrum * pro Christo effúsus est in terra; ideo adépti sunt munera sempitérna;;63
Víndica Domine * sánguinem Sanctórum tuórum, qui effúsus est super terram;;78
Beáti, * qui persecutiónem patiúntur propter justítiam, quóniam ipsórum est regnum cælórum;;259;254;255

[Responsory4]
R. Sancti per fidem vicérunt regna, operáti sunt justítiam, adépti sunt promissiónes, et fortes facti sunt in bello:
* Omnes testimónio fídei probáti.
V. Castra vertérunt exterórum, effugavérunt áciem gládii.
R. Omnes testimónio fídei probáti.

[Responsory8]
R. Certámen magnum habuérunt Sancti Dei: transiérunt per ignem at aquam, et salvi facti sunt:
* Et corónas accepérunt a Dómino Deo.
V. Immánia enim pro Christo in suis corpóribus pertulérunt torménta.
R. Et corónas accepérunt a Dómino Deo.

[Responsory11]
R. Córpora Sanctórum in pace sepúlta sunt,
* Et nómina eórum vivent in generatiónem et generatiónem.
V. Sapiéntiam Sanctórum narrent pópuli, et laudem eórum pronúntiet omnis Ecclésia.
R. Et nómina eórum vivent in generatiónem et generatiónem.

[Responsory12]
R. Justórum ánimæ in manu Dei sunt, et non tanget illos torméntum mortis. Visi sunt óculis insipiéntium mori:
* Illi autem sunt in pace.
V. Deus tentávit illos, et invénit eos dignos se.
R. Illi autem sunt in pace.
&Gloria
R. Illi autem sunt in pace.
