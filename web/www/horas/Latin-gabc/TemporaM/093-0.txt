[Responsory4]
R. Omníbus diébus vitæ tuæ in mente habéto Deum:
* Et cave, ne aliquándo peccáto conséntias, † et prætermíttas præcépta Dómini Dei nostri.
V. Ex substántia tua fac eleemósynam, † et noli avértere fáciem tuam ab ullo páupere.
R. Et cave, ne aliquándo peccáto conséntias, † et prætermíttas præcépta Dómini Dei nostri.

[Responsory8]
R. Bona est orátio cum jejúnio, et eleemósyna
* Quóniam ipsa est quæ purgat peccáta.
V. Et facit inveníre misericórdiam et viam ætérnam.
R. Quóniam ipsa est quæ purgat peccáta.

[Responsory10]
R. Audíte, fílii mei, patrem vestrum: † servíte Dómino in veritáte, et inquírite ut faciátis quæ plácita sunt illi: et fíliis vestris mandáte
* Ut fáciant justítias et eleemósynas.
V. Ut sint mémores Dei, et benedícant eum in omni témpore † in veritáte, et in tota virtúte sua.
R. Ut fáciant justítias et eleemósynas.

[Responsory11]
R. Benedícat te Dóminus in virtúte sua, † qui per te ad níhilum redégit inimícos nostros:
* Ut non defíciat laus tua de ore hóminum.
V. Benedíctus Dóminus qui creávit cælum et terram: † quia hódie nomen tuum ita magnificávit.
R. Ut non defíciat laus tua de ore hóminum.
